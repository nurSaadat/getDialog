ДИАЛЕКТИКАЛЫҚ ЛОГИКАНЫҢ ПӘНІ ТУРАЛЫ

ДИАЛЕКТИКАЛЫҚ ЛОГИКАНЫҢ ПӘНІ

Жабайхан ӘБДІЛДИН

Диалектикалық логика - біртұтас ойлау туралы ілім. Қазіргі кезде адамзат баласы дүниені көптеген ғылымдардың зерттеуі арқылы танып біледі. Ғылымдардың әрқайсысы шындықтың белгілі бір қырын немесе бөлігін зерттейді, яғни кез-келген ғылымның өзінің зерттейтін пәні болады. Мысалы ертеден келе жатқан ғылымдардың бірі - математика ылғи да мөлшер қатынастарын зерттеген болатын, бүгінгі күні де сол қатынастарды зерттейді, ал биологияның зерттеу объектісі хайуанаттар дүниесі мен өсімдіктер дүниесі. Демек, бір ғылым екінші ғылымнан зерттеу объектісі, өзінің пәні жағынан ерекшеленеді деуге болады. Егерде кез-келген ғылымның пәнін анықтауға осы тұрғыдан келсе, онда біздің назарымыз ауған ғылымның қызметі бағытталған объективті шындықтың саласын саралап алудың өзі жеткілікті дер едік. Бірақ мәселені осылай ғана түсіндірумен қанағаттануға болмайды. Іс жүзінде ғылымның пәнін анықтау қашанда болмасын логикалық-гносеологиялық қиындықтар тудыратын күрделі теориялық мәселе.

Ғылымның пәнін зерттеудің екі деңгейі бар: түсінік деңгейі және ұғым деңгейі. Жоғарыда көрсеткеніміздей пән мәселесі түсінік деңгейінде қарастырылған кезде, онша қиындық туындамайды. Бұл жерде бар мәселе шындықтың объектісін мүмкіндігінше дәл бөліп алуға, және де білімнің осы саласын анықтау (дефиниция) әрекеттеріне келіп саяды.

Ал ғылымның пәнін ғылыми тұрғыда зерттеу бір ғылымды екінші ғылымнан ажырата білумен, олардың зерттеу пәніне анықтама берумен ғана аяқталмайды. Ғылым үшін пәнінің мәнін ашып көрсету осы мәнге сай келетін ұғымды анықтау қажет. Ал мұны іске асыру ғылымның өзінің мәнін ашып көрсетпейінше, оның баршаға ортақ анықтауларын таппайынша оның ұғымдары мен категорияларының ішкі өзара байланыстарын терең зерттемейінше мүмкін емес. Демек ғылымның пәні туралы теориялық ұғым жасау, ғылымның негізгі мазмұнын түсінуден жеңіл нәрсе емес. Өйткені ғылымның пәнін оның даму тарихын зерттемей, бүгінгі күн мәдениетіндегі оның шын қызметін анықтап алмай түсіну мүмкін емес. Сондықтан да кез-келген ғылымның пәнін анықтау мәселесін жан-жақты шешу марксизмнің логикасы және таным теориясы деп есептелетін материалистік диалектиканы дәйекті түрде қолдануды қажет етеді.

Философия мен ғылымның тарихын талдау, ғылымның немесе философияның пәнін анықтау мәселесінің күрделігі туралы айтылған пікірлердің қаншалықты дұрыс екендігіне көз жеткізеді: ал осы мәселеге катысты пікірталас ғасырлар бойы жалғасуда. Ғылымның пәні туралы пікірталас осыншама ұзаққа созылып, оның пәнін анықтаудың қиынға түсуінің себебі ғылымдардың зерттеу салаларының араласып жатуы, ғылымның жетілмегендігі болып көрінуі мүмкін. Бірақ пікірталас тек философияның, географияның немесе геологияның пәні туралы ғана талас емес: тіпті математика сияқты дамыған ғылымның пәні туралы да пікірталасы жүріп жатыр. XX ғасыр басталғаннан бері математиктер арасында математика пәні туралы үнемі пікірталас болып келеді. Оның мөлшер қатынастары туралы ғылым екендігі туралы белгілі анықтама көптеген математиктерді қанағаттандырмады, сөйтіп олар математика, әсіресе қазіргі таңдағы математика заттардың сапалық анықтылығын да зерттеді, мысалы, математикалық құрылымдар және т.б. деп пайымдады.

Сондықтан да, ғылымның пәні туралы теориялық пікірталастар тіптен де ғылымның жетілмегендігінен емес, даму жағдайымен, ғылым пәнінің өзінің тарихилығымен байланысты. Шындығында, адам практикасының, танымының дамуымен ғылым да дамиды, оның мәдениеттегі атқаратын қызметі өзгереді, демек пәні де өзгереді. Егер қоғамның тарихи дамуы барысында, еңбек бөлінісінің өзгеруіне байланысты философия мен ғылым өздерінің пәндерін қайтадан тұжырымдаса және белгілі бір дәрежеде оны қайта қараса, бұл олардың жетілгендігін, дамығандығын көрсетеді деп айту керісінше жалған болар еді. Өйткені дамудың жетілу сатысында ғана философия мен ғылым өзінің пәніне зер сала қарайды және де сол кезде ғылымның пәні туралы түсініктен, ол арқылы философия мен ғылымның өздерінің пәніне деген бұрынғыдан тереңірек, мәнді қатынастары танылатын және ұғынылатын теориялық ұғым жасауға көшу іске асады. Өйткені ғылымның пәні ғылымның өзіне қатысты сыртқы нәрсе болып тек түсінік деңгейінде ғана көрінеді, ал теориялық ұғым деңгейінде мұндай сыртқы қатынас жойылады да ғылым мен оның пәнінің ішкі мәнді байланыстары ашып көрсетіледі.

Ғылымның пәні туралы осындай жалпылама ескертулерден кейін, енді тікелей тақырыбымызға көшелік. Сонымен диалектикалық логика нені зерттейді? Диалектикалық логиканың пәні не?

Диалектикалық логика негізінен логика болып табылатындықтан, ең дұрыс жауап диалектикалық логика - ойлау туралы ілім болып табылады. Бірақ бірнеше логика бар емес пе: бұрынғы формалдық логика, математикалық логика, аксиоматикалық логика, диалектикалық логика бұлардың бәрі де өздерін ойлау туралы ілім деп атайды. Мұндай жағдайда осы логикалардың қайсысы ойлау туралы нағыз шын ілім болып табылады, олардың қайсысын философиялық логика яғни, ойлау туралы философиялық ілім деуге болады деген сұрақ туады.

Қазіргі кезде бұл сұраққа мүлдем қарама-қарсы жауаптар бар. Кейбір ғалымдар ойлау туралы нағыз шын ғылым деп формалдық логиканы, оның бүгінгі күнгі өзгерген түрі -математикалық логиканы есептейді. Ал диалектикалық логикаға келсек, олардың пікірі бойынша оны тек сөздің ауыспалы, астарлы мағынасында ғана логика деуге болады. Екінші бір ғалымдар, адам ойлауының қалыптасуы мен дамуының жалпыға ортақ әмбебап заңдарын зерттейтіндіктен, тек диалектикалық логика ғана оның нағыз шын логика ойлау туралы ақиқат ілім деген ұстанымда.

Бұл пікірталасты шешу үшін, дұрысы, ойлау ұғымының өзіне назар аудару және ойлауды қай логика қай қырынан зерттейтіндігін мұқият талдау қажет.

Формалдық логиканы алсақ, ол ойлауды адамның миында сөздер, терминдер, пікірлер мен ой-тұжырымдары арқылы іске асатын белгілі бір субъективті әрекет деп түсінеді. Ол ойлаудың тіл арқылы болуына зер салады. Формалдық логикаға салсақ ойлау дегеніміз -пайымдау, ойлану және ойды сөздің дұрыс формасы арқылы болуына жеткізу. Осыдан келіп пайымдауды тіл арқылы жеткізу заңдарына және ойлаудың пікір, ой-тұжырымы, дәлелдеме және т.с.с. өзгертілген формаларына тым көп көңіл бөлінеді. Сондықтан да аталмыш логика ойлаудың әмбебап анықтауларымен айналыспайды деуге болады, ол категорияларға, идеяларға назар аудармайды.

Формалдық логиканың негізін қалаушылар (әсіресе Аристотель) пайымдауды, ойлануды, яғни ойлауды тіл арқылы өрбіту үдерісін талдау нәтижесінде оның негізгі заңдарын (тепе-теңдік, қарама-қайшылық, үшіншінің мүмкін еместігін) шығарды. Бұл логиканы жасау, оның заңдарын ашу және дәлелдеу, философияның дамуы үшін әсіресе софистік философиямен күрес үшін және ойлаудағы субъективті қайшылықтарды жою үшін аса зор маңызы бар оқиға болды. Қазіргі ойлау үдерістерін зерттеу құралы - формалдық логиканың, математикалық логиканың мәдениетте өзіне лайықты орны бар.

Бірақ ойлау мәселесін зерттеу формалдық-логикалық зерттеумен аяқтала ма? Ойлауды оның тіл арқылы болуына ғана телу дұрыс па? Ойлау (ойлайды) ұғымының мазмұны сөз арқылы белгіленген нәрсемен тамамдала ма? Бұрыннан келе жатқан логиканың бұл сұраққа үнемі бір-ақ жауабы бар. Ол ойлауды, жоғарыда айтқанымыздай, сөз арқылы ойланумен толығымен бірдей деп есептейді де сол себепті формалдық логикадан басқа логиканы да, ойлаудың формалдық-логикалық заңдарынан басқа заңдарын да мойындамайды.

Алайда Гегель басқа философиялық бағдарлама ұсынды, ойлау мәселесін басқаша ұғынуды, демек логиканы да басқаша ұғынуды көрсетті. Ол ойлаудың сөзбен көрсетілген түрінде де бола алатындығын жоққа шығармай, ойлауды оның сөз түрінде болуымен бірдей деп дәлелдеуге тырысуды үзілді-кесілді теріске шығарды. Гегель ойлаудың сөз түріндегі болмысы: пайымдау, ойлану, шығармалар жазу және пікірталастыру - ойлаудың бір ғана қыры; оны іске асырудың бір ғана жолы деп есептеді.1

Гегельдің пікірінше, ойлау - өздігінен даму үстіндегі жасампаз үдеріс, барлық жаңашылдық пен жасампаздықтың негізі. Ойлау тек ой-толғаулары мен кітаптарда ғана емес, адамның рухани-практикалық іс-әрекетінің нәтижелерінің бәрінде көрінеді және шын болады. Өйткені адам тек ойлану немесе өзінің ойларын ауызша не жазбаша жеткізген кезде ғана емес, мәдениеттің заттық формаларын жасаған кезде де ойлау қызметімен айналысады. Оның үстіне адамның және адамзаттың ойлауының шындығы туралы оның сөз арқылы жеткізген кітаптарына қарап емес, істеген шын істеріне қарап жөн пікір айтуға болады. Ойлау мен оның заңдары ең алдымен өнеркәсіптің дамуы мен көліктердің жетілу деңгейлерінен таңғажайып пирамидалар мен өмір сүруге қолайлы қалалар салудан, симфониялар мен мүсіндерден және т.с.с. көрінеді. Демек, ойлаудың заңдарын, оның болмысының жалпыға ортақ шарттарын бұрынғы формалдық логика жасағандай ойлаудың тек тілдік көріністерін талдау арқылы ғана іздеу дұрыс емес; ұжымдық ойлаудың тарихи даму үдерісін, адамзаттың материалдық және рухани мәдениетін тұтастай алып зерттеу жолымен ғана анықтауға болады деп пайымдайды ұлы философ.

Гегель ойлауды басқа тұрғыдан түсіндіру және оны кеңінен - объективті жасампаз үдеріс ретінде, объективті мен субъективтінің бірлігі ретінде қарастыру, формалдық логика мен оның заңдарының өресіздігін көрсету үшін жеткілікті болады деп есептеді. Расында да, субъективті қызметті, ойлаудың тілге қатысты жағын, тілдік болмысын ойлау деп ұғынғанда ғана формалдық логика мен оның заңдарының мәні мен маңызы болады. Былайша айтқанда, адамдардың сөз арқылы көрсетілген ой-толғаулары, пікірталастары қарастырылған кезде, онда формалды-логикалық заңдардың (тепе-теңдік, қайшылық, үшіншінің мүмкін еместігі) негізінде, ой-толғау, пайымдау үдерісін талдап терминдер мен сөз түріндегі түсініктердің анық немесе тура қолданылмауының салдарынан пайда болатын логикалық қателіктерді табуға болады.

Алайда егер ойлау объективті мен субъективтінің бірлігі деп, материалдық және рухани мәдениет заттарын жаңашылдық тұрғыда жасаудың жалпыға ортақ шарты деп ұғынылғанда, онда формалдық логиканың заңдарының мұндай ойлаудың мәнін жан-жақты, терең ұғыну үшін берері шамалы болады. Бірақ та оларға мұндай талап қоюға да болмайды, өйткені олар жаңашыл және жасампаз іс-әрекеттің заңдары емес. Кант ғылыми-теориялық, жалпыға ортақ және жаңашыл білімнің қалыптасу үдерісін ұғынуға ынта қойған кезде, ол аналитикалық пікірлердің қалыптасу үдерісін реттеуге ғана қабілеті жететін бұрынғы логиканың өресіздігіне көңіл аударды. Ал ғылыми-теориялық білімнің (синтетикалық априорлық пікірдің) мүмкіндіктерін негіздеу үшін, Канттың ойынша, тереңірек логика, трансценденталдық логика қажет. Ойлаудың табиғатына келсек, Кант оны бұрынғыша субъективтік психологиялық қызмет деп түсіндірді.

Ал Гегель ойлауды имманентті жаңашыл үдеріс деп түсіндіріп, Канттан әлдеқайда озып кетті. Осыдан келіп, Гегельдің формалдық логика мен оның заңдарына менсініңкіремей қарағандығы да түсінікті, олар ойлауды материалдық және рухани мәдениеттің жалпыға ортақ негізі деп есептеген жағдайда шынында да оны ұғыну үшін мүлдем жеткіліксіз болған болар еді. Гегельге осы біртұтас үдерісті ұғыну үшін ойлау мен болмыстың шын әмбебап заңдары қажет болды, ол оларды абсолют рухтың, идеяның өздігінен дамуының жалпыға ортақ ұстындары мен сатылары деп есептеді. Жүйелі бірлікте алынған логикалық категориялар ғана жаңашыл, шығармашыл объективті ойлаудың қалыптасуы мен дамуының жалпыға ортақ шарттарын танып біліп ұғынуға мүмкіндік береді. Бірақ бұл жерде, Гегельдің ойлауды ақиқат шындық деп, объективті мен субъективтінің бірлігі деп, ойлау мен болмыстың бірдейлігі деп, ал категорияларды - абсолют ойлаудың өздігінен дамуының сатылары деп түсіндіргенін ұмытпау керек. Ал логикаға келсек, философ оны таза ойлау туралы ілім деп, таза мәндер, яғни категориялар жүйесі деп түсінді. Сондықтан да гегельдік логикада алдымен ойлаудың жалпыға ортақ анықтауларының өзі (категориялар) қарастырылады да тек содан кейін ғана, субъективті логика бөлімінде соңғы, өзгертілген формалар (пікір, ой-тұжырымы) талданады. Осы талдаудың нәтижесінде Гегель өзінің логикасында өміршең, нақты және даму үстіндегі үдеріс болып табылатын біртұтас ойлау туралы ілім жасай алды. Бұл гегельдік логиканың күмән келтірмейтін артықшылығы болып табылады.

Бірақ жалпы Гегель іліміне, атап айтқанда логикасына қаншалықты артықшылық тән болса соншалықты кемшілік те тән, оның себебі Гегель ойлауды өзінің имманентті және жаңашыл дамуында табиғат пен коғамды тудырады-мыс деп алынған небір тәуелсіз субстанциалдық шындық деп идеалистік тұрғыда түсіндірді. Гегель ойлау мен жасампаздықтың шын субьектісіне көңіл аудармағандықтан, дұрысы, оны білмегендіктен, обьективтік идеалист бола отырып, ол категориялардың, ойлау формаларының көзін шын бар қоғамдық қатынастардан емес, "таза зерденің" дамуынан, абсолют рух деп аталатын нәрсенің өздігінен дамуынан іздеді. Маркс ұлы диалектиктің осы қателігін көрсетіп: "Егер біз категориялар оларды теориялық бейнелеу ғана болып табылатын өндірістік қатынастардың тарихи дамуын ескермесек, біз бұл категориялардан тек идеяларды, шын бар қатынастарға тәуелсіз өздігінен туатын ойларды ғана көргіміз келсе, біз қаласақ та, қаламасақ та, бұл ойлардың тууын таза зерденің қозғалысынан іздеуге тиіспіз"2 - деп жазды.

Тек маркстік философия мен логикада ғана ойлауды гегельше ұғынудың идеалистік кемшіліктері сыни тұрғыда терістеліп, оның логикасының ұтымды жерлері дамытылды. Диалектикалық-материалистік логика ойлауды субстанциалдық шындық деп емес, қоғамдық адамның заттық-практикалық іс-әрекетінің формасы деп түсіндірді. Егер заттық іс-әрекетте табиғат дамуының жалпыға ортақ формалары қоғамның материалдық қатынастарының дамуының жалпыға ортақ формаларында шын қайта жасалған сияқты болса, онда олар ойлауда идеалды түрде кайта жасалады. Сондықтан да ойлауға деген маркстік көзқарас үшін бейнелеу ұстынының негіз ретінде маңызы зор.

Маркстік логика Гегельдің ойлау туралы ілімінің өміршең қырларын дамыта отырып, ойлауды оның сөз түріндегі болмысына телуді қажет деп есептейді, ойлауды қоғамдық адамның табиғатты және өзінің коғамдық қатынастарын заттық қайта жасауының идеалды түрі деп түсіндіруді материалистік тұрғыдан дәлелдейді. Гегель болмыс пен ойлаудың бірдейлігін идеалистік тұрғыдан дәлелдейді. Гегель болмыс пен ойлаудың бірдейлігін идеалистік тұрғыда ұғынуды бетке ұстап, ойлауды іс-әрекеттің нағыз шын субьектісі деп қарастырса, маркстік логикада ол заттық іс-әрекеттің идеалды формасы деп түсіндіріледі. Ойлау тәуелсіз шындық емес, сол себепті де, оның, болмыстың заңдарымен қатар жүретін ерекше заңдарының болуы мүмкін емес, ал даму үстінде ойлау табиғаттың, қоғамның және адамның танымдық іс-әрекетінің жалпыға ортақ заңдарына бағынады. Демек, диалектикалық-материалистік логика болмыс пен ойлаудың әмбебап заңдарының бірдейлігі идеясына, материалистік тұрғыда ұғынылған бірдейлік идеясына негізделеді. Ал ол - ойлаудың, идеалдың, материалдық формасы болғандықтан, өзінің дамуында материалдық шындықтың дамуы бағынатын жалпыға ортақ заңдарға бағынады деген сөз. Категорияларда болмыстың жалпыға ортақ заңдары бейнеленетіндіктен, олар логикада, ойлау үдерісін, теориялық білімнің қалыптасуының жалпыға ортақ шарттарын зерттеуде аса маңызды қызмет атқарады.

Сонымен, диалектикалық логикада табиғаттың, қоғамның және адамның ойлауының жалпыға ортақ заңдарын бейнелейтін категориялар туралы ілімнің терең маңызы бар. Сол себепті де, бұл жерде ойлау жеке адамдардың субъективті әрекеті деп емес, түсініктермен әрекет ету деп емес, қоғамның, қоғамдық адамның бүкіл практикалық заттық іс-әрекетінің идеалды формасы деп ұғынылады. Сондықтан да қоғамдық-тарихи даму барысында қорытылып шыққан ойлау формалдық логиканың заңдарының тар шеңберінен шығуға тиіс және табиғаттың да, қоғамның да болмысын анықтайтын жалпыға ортақ заңдарды басшылыққа алуға тиіс; ал ол заңдар ойлаудың логикалық категорияларында бекітілген.

Демек, ойлау категориялары туралы, олар коғамның белсенді іс-әрекетінде практикалық тұрғыда игерілген, объективті шындықтың жалпыға ортақ анықтылықтарының бейнесі болып табылады деуге болады, немесе, ойлаудың категориялары адамзаттың тарихи тәжірибесінің жинақталған формалары, олар ойлауда бекітілген және танымдық іс-әрекеттің құралдары болып табылады деуге болады. Ойлау категориялары заттық дүниенің мазмұнын игерудегі заттық іс-әрекеттің тоқтатылғаны сияқты идеалды формалары, шексіз даму үстіндегі танымның соңғы формалары болып табылады.

Сонымен, категориялар - болмысты бейнелеудің жалпыға ортақ жолдары, адамның практикалық іс-әрекеті үдерісі барысында табиғат заттарын өзгертудің әмбебап жолдарын рухани игерудің формалары, сол себепті де олар ғылыми-теориялық білімнің жалпыға ортақ ұстындары болып қызмет атқарады. Былайша айтқанда, ғылыми-теориялық білімнің қалыптасуының жалпыға ортақ заңдары, категориялар, адамның табиғатты заттық-практикалық өзгертуінің жолдарын бейнелей отырып, сонымен бірге болмыстың әмбебап заңдарының логикалық көшірмесі болып көрінеді.

Сондықтан да диалектикалық логика ойлаудың сыртқы субъективтік формалары туралы ілім емес, ол біртұтас ойлау, бүкіл табиғат, қоғам шындығының идеалды формасы болып табылатын ойлау туралы ілім. "Логика ойлаудың сыртқы формалары туралы ілім емес, -деп жазды В.И.Ленин, - "барлық материалдық, табиғи және рухани нәрселердің" даму заңдары туралы ілім, яғни Дүниенің бүкіл нақты мазмұнының және оны танудың даму заңдары туралы ілім, яғни дүниені тану тарихының нәтижесі, жиынтығы, қорытындысы"3

Логиканы осылайша ұғынған кезде диалектикалық логиканың формалдық логикадан айырмашылығы, оның пәнінің формалдық логиканың пәнімен сәйкес келмейтіндігі, осы екі логиканың ойлау мәселесін әртүрлі жағынан зерттейтіндігі анық байқалады. Олай болса, диалектикалық логикаға қатысты алғанда формалдық логиканы одан төмен тұр деп есептеу дұрыс емес. Өйткені "төменгі" және "жоғарғы" терминдері сапасынан, даму деңгейінен басқа барлық көрсеткіштері ұқсас болатын заттар мен құбылыстарды ғана сипаттай алады. Егер де формалдық логика мен диалектикалық логика ойлауды бір-ақ жағынан зерттейтін болса, онда олардың бір-біріне қатысты деңгейін анықтау жөн болған болар еді. Бірақ шындығына келгенде осы екі логика үшін ортақ нәрсе "ойлау" термині ғана. Ал ойлаудың өзін адамзаттың тарихи дамуының жемісі ретінде әртүрлі жағынан қарастыруға болады.4

Формалдық логиканы алсақ, ол ойлауды тілге қатысы жағынан қарастырады, тіл арқылы болатын қарым-қатынас саласындағы субъективті әрекеттің кызмет етуінің заңдарын зерттейді; ол пайымдаудың, ойлаудың заңдарын, ұстындарын және ережелерін, оған қоса бір білімнен екінші бір білімді шығару ережелерін зерттейді. Формалдық логика, әсіресе қазіргі математикалық логика, ойлаудың тілге қатысты жағын зерттеуде үлкен жетістіктерге жетті, ол мәдениеттің үлкен құрамдас бөлігі болып табылады; оның теориялық қана емес, практикалық маңызы да үлкен, сол себепті де ол даму деңгейі жағынан да төменгі логика болмайды.

Ал диалектикалық логика өзінің мақсаттары, әдістері мен қызметтері жағынан түбегейлі басқа логика болып табылады. Сондықтан да, оның ойлауды мүлдем басқаша ұғынуды негізге алатындығы табиғи нәрсе. Ол пайымдаудың, ойланудың маңызын жоққа шығармайды, бірақ диалектикалық логика үшін, олар өте маңызды болғандарына қарамастан, қалай десе де, шын бар ойлаудың бір қыры ғана. Ал шын ойлау нендей де бір жеке адамның ойында жүріп жатқан жай ғана субъективті қызмет емес; шын ойлау -адамның бүкіл практикалық және заттық - қайта жасау іс-әрекетінің қоғам қорытып шығарған идеалды формасы. Жеке адамға қатысты алғанда бұл былай жүреді: жеке адам шын іс-әрекетінде табиғат заттарын, өзін белсенді түрде өзгертетін болса және өзіне қажет заттар жасайтын болса, онда ол ойлау үстінде де идеалды түрде осыны жасайды. Сондықтан да ойлау заттық дүниені идеалды түрде, ұғымдар түрінде қалыптастыру, жасау дегенді білдіреді. Алайда ойлау бөлек жүрген жеке адамның игілігі емес; оны бүкіл адамзат өзінің ұзаққа созылған қоғамдық-тарихи қозғалысының үдерісінде қорытып шығарған. Ал жеке адам өзінің тіршілік әрекетінде қоғамдық іс-әрекетті, қоғамның мәдениеті мен ойлауын игерумен және меншіктенумен ғана айналысады. Сол себепті жеке адамның ойлауы қоғамның жекелендірілген ойлауы болып көрінеді.

Ойлаудың нәтижелері тек тіл арқылы болатын формаларда ғана емес, бәрінен бұрын қоғамдық адамның шын, практикалық істерінде байқалады. Бұл жерде адамның іс-әрекетінің әуел бастан мақсатқа сәйкес іс-әрекет екендігін еске түсірген жөн. Ал ол, адамның табиғат заттарын өзгертпестен бұрын, өзіне қажет заттарды іс жүзінде жасамас бұрын, алда жасайтын заттарының нобайын миында жасап алады деген сөз. Адамның іс-әрекетіне ғана тән осы ерекшелікті баса көрсетіп, К.Маркс: "Өрмекші тоқымашының жұмысына ұқсас іс-қимыл жасайды, ал ара өзінің балауыз ұяларын салғанда кейбір сәулетші адамдарды ұялтады. Бірақ ең жаман деген сәулетшінің ең жақсы арадан әуел бастан айырмашылығы - балауыздан ұя жасамастан бұрын ол оны өзінің ойында жасап алады. Еңбек соңында келіп шығатын нәтиже - сол үдеріс басталған кезде адамның ойында болған, яғни идеалды түрде болған нәрсе. Адам табиғаттан алынған заттың түрін өзгертіп қана қоймайды; сонымен бірге ол табиғаттан алынған нәрседе өзінің саналы мақсатын да жүзеге асырады, ол мақсат заң ретінде оның іс-әрекетінің тәсілі мен сипатын анықтайды, және ол өзінің еркін осы мақсатқа бағындыруға тиіс"5, - деп жазды.

Логикалық категорияларды алатын болсақ, олар Гегельдің біртұтас ойлау туралы ілімінде түбегейлі қарастырылған. Гегельдің бұрынғы логиктерден айырмашылығы, оның тек ойлаудың тіл арқылы болуының, пікір, ой-тұжырымы сияқты формаларын ғана мұқият зерттеп қана қоймай, Аристотель мен Канттың ізімен ойлаудың категорияларын, болмыс категориясынан бастап өте күрделі категорияларға дейін терең зерттегендігінде.

Гегель ең алдымен, әмбебап категориялардың өзара ішкі байланысын қарастырды, одан кейін (субъективті логика бөлімінде) пікірлер мен ой-тұжырымдарының формаларының өзара байланысы мен субординациясын талдады.

Маркстік диалектикалық-материалистік логикада да ойлау категорияларын зерттеу олардың өзара ішкі байланысын анықтаудан басталады, бұдан соң категориялардың тарихи қалыптасуы, оларды пікірлер мен ой-тұжырымдарында жүзеге асыру жолдары және т.с.с. талданады. Диалектикалық логика бұл өзгертілген формаларды (пікірлер мен ой-тұжырымдарын) құрылым, формалды дұрыстығы, бірізділігі жағынан ғана емес, олардың өзара ішкі байланысы мен оларда табиғаттың, қоғамның және ойлаудың баршаға ортақ заңдылықтарының бейнеленуі жағынан зерттейді, яғни, диалектикалық-материалистік логика олардың ғылыми-теориялық білімді калыптастыру мен дамытудағы қызметін ашып көрсетеді. Егер бұрынғы логика пікірлер мен ой-тұжырымдарын сипаттап және жіктеп, олардың пайымдау құрылымында дұрыс болуының шарттарын талдайтын болса, ал диалектикалық логика олардың категориялық табиғатын ашып көрсетеді, олардың адамның біртұтас ойлауының аясындағы нақты қызметін анықтайды.

Сонымен, диалектикалық логика теориялық ғылым болып табылады, өйткені ойлау формаларын сипаттаумен ғана шектелмейді, ол ойлаудың біртұтас табиғатын зерттейді, логикалық категориялардың өзара ішкі байланысын түсіндіреді, олардың ойлаудың өзгертілген формаларымен байланысын анықтайды және де пікірлер мен ой-тұжырымдарының дамуы мен субординациясын талдайды. Мұндай әдіс ойлаудың біртұтас табиғатын ашып көрсетуге мүмкіндік береді, адамның заттық іс-әрекетінің және адамның тарихи шын даму үстіндегі қоғамдық қатынастарда болуының негізінде ойлау теориясын жасауға мүмкіндік тудырады.

Зерттеудің диалектикалық-логикалық жолын пайдаланудың үлгісі Маркстің "Капиталы" болып табылады. Онда экономикалық категориялардың ішкі байланыстары ашып көрсетілген. Маркстің ең алдымен капиталист экономиканың қалыптасуының баршаға ортақ шарттарын зерттегені, ал одан кейін капитализмнің мәнін анықтап негіздегені және дәлелдегені, сөйтіп оның өзгертілген формалармен (кіріспен, пайызбен, рентамен және т.б.) байланысын ашып көрсеткені белгілі. Бұл жерде Маркс капиталистік экономикалық қатынастарды теориялық тану барысында міндетті түрде пайда болатын қарама-қайшылықтарды зерттеген және тиянақты түрде шешкен. Маркстің "Капиталында" қолданылған әдістің баршаға бірдей маңызды екендігін бағалай отырып, В.И.Ленин "Философиялық дәптерлерінде": "Жалпы алғанда диалектиканы баяндау (respective зерттеу) әдісі осындай болуға тиіс (өйткені буржуазиялық қоғамның диалектикасы Марксте диалектиканың жеке түрі ғана)"6, - деп жазды.

Диалектикалық-материалистік логика біртұтас ойлаудың әмбебап логикасы болып табылады, өйткені тек осы логика ғана диалектиканың логикалық және әдістемелік ұстындарын ойлау мәселесін талдау үдерісінде жан-жақты қолданады. Біртұтас ойлауды теориялық бейнелеу барысында оның мәнін, атап айтқанда баршаға ортақ анықтауларды (категорияларды) өзгертілген формалардан (пікірден, ой-тұжырымнан) бұрын және олардан тәуелсіз талдайды. Басқаша айтқанда, алдымен ойлау ұғымы қарастырылады, табиғаттың, қоғамның және адам ойлауының мәні (баршаға ортақ заңдары) бейнеленетін логикалық категориялардың өзара байланысы мен субординациясы ашып көрсетіледі, одан кейін ойдың мазмұнды (әмбебап) анықтауларының өздерінің (категориялардың) тілдік формада жүзеге асу түрлерімен яғни, пікірлермен және ой-тұжырымдарымен байланысы анықталады. Егер бұл теориялық әрекеттің барысында қарама-қайшылықтар туындаса, онда диалектикалық логика оларды мұқият зерттейді және шешеді. Тек осындай логикалық және теориялық әрекеттің нәтижесінде ғана диалектикалық логика ойлауды шын бар біртұтас нәрсе ретінде көрсетуге, оны даму үстінде және оған іштей тән тұтастықта қарастыруға, яғни ұғымдардың, пікірлердің, ой-тұжырымдарының жай ғана жиынтығы емес, баршаға ортақ анықтаулардың дамуы, жіктелуі, олардың ең соңғы және өзгертілген формалармен ішкі байланысы болып табылатын шын ойлау теориясын жасау мүмкіндігіне ие болады.

Ойлауды диалектикалық-логикалық тұрғыда қарастыру логикалық формаларды бұрынғыша зерттеуден, ойлаудың қандай да бір жақтарын зерттеп қана қоймай, ойлаудың біртұтас табиғатын адамның заттық іс-әрекетінің аясында талдайтындығымен ерекшеленеді. Тек осындай әдіспен зерттеген кезде ғана жалпыға ортақ анықтауларды, ойлау заңдылықтарын, олардың болмыстың әмбебап заңдарымен бірлігін, тепе-теңдігін игеруге мүмкіндік жасалады. Жалпы алғанда, диалектикалық логика лениндік бейнелеу ұстынын, болмыс пен ойлау заңдарының бірлігі идеясын негізге алады. Бұдан: 1) заттық іс-әрекеттің идеалды формасы болып табылатын біртұтас ойлаудың ерекше өзіне ғана тән заңдылықтары болмайды; 2) болмыстың жалпыға ортақ заңдары сонымен бірге ойлаудың да жалпыға ортақ заңдары болып табылады; 3) ойлаудың жалпыға ортақ анықтаулары (категориялары) объективтінің субъективтіде бейнеленуінің жалпыға ортақ заңдары болып табылады деген тұжырымдар шығады. Осы түсініктерден тыс жатқан, ойлау категорияларының табиғатын танып білудің, теориялық тұрғыда дұрыс бейнелеудің басқа жолы жоқ. "Объективтік диалектика деп аталатын диалектика бүкіл табиғатта билік етеді, ал субъективтік диалектика деп аталатын диалектика, диалектикалық ойлау, қарама-қарсылықтар арқылы жүретін бүкіл табиғатта үстемдік ететін қозғалыстың бейнеленуі ғана болып табылады; бұл қарама-қарсылықтар өздерінің ұдайы күресімен және ақыр соңында бір-біріне, өздерінің жоғарырақ формаларына өтуімен табиғаттың тіршілігінің себепшісі болады"7.

Ойлау қоғамдық адамның заттық іс-әрекетінің идеалды формасы болатындықтан, заттардың формасы бойынша қозғалудың идеалды жолы болуы себепті, объективті дүние мен ойлау бірдей әмбебап заңдарға бағынады. Сондықтан да диалектикалық логикада табиғаттың, қоғамның және адам ойлауының жалпыға ортақ заңдары туралы ғылым болып табылатын материалистік диалектиканың жалпыға ортақ заңдарынан басқа жалпыға ортақ заңдар болмайды және болуы мүмкін емес. Бұдан: диалектикалық логика басқа логикалар (формалды логика, аксиоматикалық логика және т.с.с.) сияқты тағы да бір логика болмайды; ол өзінің мәні жағынан адам ойлауының қалыптасуы мен даму заңдылықтарын зерттеуге бағытталған диалектиканың өзі болып табылады.

Диалектикалық логика - философия пәнінің тарихи өзгерісінің нәтижесі. Диалектикалық логика біртұтас ойлауды зерттейтін ғылым болып табылады, онда категориялармен олардың өзгертілген формалармен байланысы туралы ілімнің негізі ретінде маңызы бар диалектикалық логика, шындығында логика қызметін атқарған кездегі диалектикамен сәйкес келеді. Кей кезде айтып жүргендей, диалектикалық логика ары қарай дамытылған және жетілдірілген формалды логика емес, ол - философияның және оның қызметінің дамуының нәтижесі. Сондықтан да диалектикалық материализм философиясының табиғаттың, қоғамның және адам ойлауының жалпыға ортақ заңдары туралы ғылым ретінде пайда болуы, онда диалектиканың, логиканың және таным теориясының сәйкес болуы, сонымен бірге логика қызметін атқаратын диалектиканың да пайда болуы еді.

Диалектикалық логиканың қалай және қандай негізде пайда болғандығының мәнін түсіну үшін, философия пәнінің тарихи өзгерісін зерттеу, марксизмнің логикасы мен таным теориясы деп есептелетін диалектиканың міндетті түрде пайда болуын қажет еткен рухани жағдайдың, қоғамдық-тарихи қозғалыстың ерекшеліктерін ашып көрсету қажет.

Философия пәнінің даму жолын мұқият зерттеу басқа ғылымдар сияқты философияның өзі де рухани-практикалық, заттық-өзгертуші іс-әрекеттің және әлеуметтік қарым-қатынастардың жемісі екендігін дәлелдейді. Сондықтан да, философия мен оның пәнінде олардың тарихи болмысының әрбір тарихи кезеңіндегі қоғам дамуының деңгейі, өндіріспен қоғамдық еңбек бөлінісі көрініс тапқан. Осыған байланысты Ф.Энгельс: "Әрбір заманның теориялық ойлауы, олай болса біздің заманымыздың да теориялық ойлауы, әр қилы кезеңдерде әртүрлі формаларға ие болатын және сонымен қатар әртүрлі мазмұнға ие болатын тарихи нәтиже. Демек, ойлау туралы ғылым, кез-келген басқа ғылым сияқты тарихи ғылым, адам ойының тарихи дамуы туралы ғылым болып табылады"8,- деп атап көрсеткен болатын.

Шынында да, адамзат тарихында философия да, ғылым да болмаған кезеңдер кездеседі, дегенмен де адамдардың өздерінің коғамдық практикасын бейнелейтін жинақталған білімі болған. Философия мен ғылым белгілі бір қоғамдық-тарихи кезеңде шыққан; олардың пайда болу себептерін сол дәуірдің әлеуметтік-экономикалық жағдайларынан, қоғамның дамуынан, адамдардың коғамдық қажеттіліктерінен іздеу керек. Өйткені шындықты теориялық меңгерудің дамуының өлшемі адамның практикалық өзгертуші іс-әрекетінің дамуының деңгейіне сәйкес болады.

Егер философия мен ғылымның пайда болуы, практиканың дамуының белгілі бір деңгейге жеткендігін көрсетсе, онда философияның ішкі бөлінуі жеке ғылымдардың пайда болуы мен Дамуы адамның іс-әрекетінің ішкі жіктелуіне сәйкес болады.

Шындығында да, адамның іс-әрекеті біздің алғашқы қауым кезіндегі ата-бабаларымыздың бөлінбеген еңбегінің анайы түрлерінен бастап қоғамның бүгінгі даму кезеңіне сәйкес келетін күрделі жіктелген түрлеріне дейін ұзақ даму жолынан өтті. Бұл қозғалыс өте баяу жүрді. Мысалы, антика қоғамының өндірісінің құрылымында еңбек бөлінісінің дамыған түрлері әлі болмаған. Бұл қоғамдағы өндіріс үдерісі негізінен анайы еңбек құралдары арқылы жүзеге асырылды. Ал жетілмеген өндіріс түрлеріне, өндіріс іс-әрекетінің жіктелмеуіне адам санасының да жетілмеуі мен жіктелмеуі сәйкес болды. Сол себепті адам даналығының барлығы синкретикалық түрде антик философиясында жинақталды. Сол кездегі философия әрине, ерекше бір ғылым болмаған, ол барлық ғылымдарды, жинақталған білімді көрсетті және оның нақ осы сапасы оның атауын да бейнелеген. Белгілі бір зерттеу объектісі бар нақты ғылым емес, даналықты сүю - антика коғамы философиясы - дегеніміз осы. Антик философтары нағыз дана әмбебап ғалым болды; олардың әрқайсысы адам іс-әрекетінің алуан түрлі салаларында жарқырап көрінді. Ұлы эллиндер - Фалес, Гераклит, Платон, Демокрит пен Аристотель - физик және биолог, тарихшы және астроном, математик және химик ретінде танылып бүкіл тіршілікті қамтуды және түсіндіруді мақсат тұтқан ұлы философиялық жүйелер жасады.

Осы жіктелмеу, бөлшектенбеушілік, таным мен өндіріс саласындағы біртұтастық буржуазиялық өндірістің негізі қалана бастаған жаңа дәуірге дейін сақталды. "Буржуазияның қазіргі кездегі үстемдігінің негізін салған адамдар, - деп жазды Энгельс, -кім болмады дейсіз, бірақ буржуазиялық тайыз адамдар болған жоқ. Керісінше, олар үнемі ізденіс үстіндегі, таңғажайып оқиғалар іздеуші батыл адамдардың сол заманға тән рухына бөленген адамдар еді. Ол кезде алысқа сапар шекпеген, 4-5 тілде сөйлемеген, шығармашылықтың бірнеше саласында жарқырап көзге түспеген бірде-бір ірі тұлға болған жоқ дерлік еді. Леонардо да Винчи ұлы суретші болып қана қойған жоқ, ұлы математик, механик және инженер де болды, физиканың сан алуан салаларында ашылған маңызды жаңалықтар соның арқасы"9,- деп жазған.

Адам қоғамының, оның өндіріс іс-әрекетінің дамуымен, таным әдістері де, әлем туралы жинақталған деректердің болу формалары да өзгеріске ұшырады. Буржуазиялық өндіріс тәсілінің пайда болуы бұл үдерісті жылдамдата түсті. Жаңа дәуірде еңбекті бөлшек-бөлшек етіп бөлу материалдық дүниені терең зерттеуді қажет етті, демек, білімді мамандандыруға жетеледі. Егер құлдық еңбекке негізделген ежелгі грек қоғамында сол кездегі философия сияқты ортақ ғылым жеткілікті болса, жаңа дәуірде жылдам дамыған өндірісті тиімді игеруге қажет талаптарға сол кездегі Философия сәйкес келмеді. Сондықтан да, тұтас білім жүйесінің жіктелуі, жаңа ғылымдардың және жаңа ғылым салаларының пайда болуы қоғамдық-тарихи қажеттілік еді. Дәл осы жаңа дәуірде адамзат жинақтаған білімнен дербес ғылыми салалардың қалыптасуы жүзеге асты. Мәселенің осы жағын қарастыра отырып ф.Энгельс: "Табиғатты қазіргі кездегі зерттеу - ертедегі ойшылдардың данышпан натурфилософиялық болжауларына және арабтардың өте маңызды, бірақ анда-санда, кездейсоқ ашылған және көбінесе, пайдаға аспай жоғалып кеткен жаңалықтарымен салыстырғанда, ғылыми, жүйелі, жан-жақты дамуға әкелген бірден-бір зерттеу болып табылатын, табиғатты казіргі кездегі зерттеу - бүкіл жаңа тарих сияқты өзінің жыл санауын біздер, немістер, сол кезде өзіміздің басымызға түскен ұлттық бақытсыздық бойынша Реформация деп атайтын және бұл атаулардың бірде-бірі мағынасын толық бере алмайтын ұлы заманнан бастайды"10,- деп жазды.

Осының бәрі қажетті түрде философия мен ғылым дамуындағы жаңа жағдайды тудырды. Антик дәуіріндегі жеке ғылымдар философияның құрамында пайда болғандықтан, қоғамның, қоғамдық өндірістің шынайы қажеттіліктерін көрсетіп, бірінен соң бірі философиядан бөлініп шықты. Және де бұл үдеріс бас айналдырарлықтай жылдамдықпен жүрді.

Ең басты міндет, бұған дейінгі жинақталған материалдарды ретке келтіру болды. Олардың онша көп болмауы, шындығында, бұл міндетті атқаруды жеңілдетті. Бұл кезде бұрынғы білімдер жүйесінен қалғандары тек Эвклидтің "Бастаулары", Птолемейдің күн жүйесінің құрылымы туралы ілімі, есептеудің ондық жүйесі, алгебраның негіздері, сандардың қазіргі жазылымы, алхимия және тағы басқа да мәселелер туралы үзік-үзік деректер. "Мұндай жағдайда,- деп жазды Энгельс, - ең қарапайым жаратылыстанудың - жер мен аспан денелері механикасының, сонымен қатар, соған қызмет ететін математикалық әдістерді тауып, жетілдірудің бірінші орынға шығуы сөзсіз еді. Мұнда ұлы істер істелді. Ньютон мен Линнейдің есімдері қалған осы кезеңнің соңында ғылымның бұл салаларының белгілі бір дәрежеде қорытындыланғанын көреміз. Маңызды-маңызды математикалық әдістер негізгі белгілері жағынан анықталды: аналитикалық геометрияны негізінен Декарт, логарифмдерді Непер, дифференциалдық және интегралдық есептеуді Лейбниц, бәлкім, Ньютон анықтады. Басты заңдары біржола анықталған қатты денелер механикасы туралы да осыны айтуға болады. Ақырында, Күн жүйесінің астрономиясында Кеплер планеталар қозғалысының заңдарын ашты, ал Ньютон бұларға материя қозғалысының заңдары тұрғысынан ортақ анықтама берді"11.

Бұдан кейінгі кезеңдерде де ғылымдардың жіктелуі жалғасты, соның салдарынан олардың арасындағы байланыстар бәсеңдеді, адамның танымы жеке мәселелерді бұрынғыдан да терең зерттейтін болды. Қоғамның материалдық өндірісінің жеке өндірушілерге бөлініп, олардың арасындағы байланыс тек нарық арқылы жүзеге асқанындай, рухани өндіріс, ғылымның дамуы онан әрі жіктеліп оның салалары бір-бірінен барған сайын алшақтай түсті.

Ғылым дамуындағы мұндай жағдай жалпы рухани жағдайға, философияның мазмұны мен пәніне қатты әсер етті, өйткені ол жаңа жағдайда бұрынғы күйінде қала алмады. Қоғам дамуының мәжбүрлеуімен философия шын өзгеріп, енді басқа қызмет атқара бастады.

Жеке ғылымдардың философиядан бөлініп шығуының екі маңызды салдары болды: бір жағынан, жеке ғылымдар ерекшеленіп, өздерін өздері анықтап, ерекшеленіп, өз аяқтарынан тұра бастады, ал екіншіден, - философияның өзінің де нобайы айқын анықталды. Егер антик қоғамда философия мен жеке ғылымдардың қатынасты мәселесі болмаған болса, онда бұл мәселе жаңа тарихи жағдайда айқын байқалады. Нақты ғылымдардың ендігі міндеті - объективтік дүниенің нақты жақтарын, қырларын зерттеу; философия дүниенің жалпы бейнесін жасауға тиіс. Дәл осы себепті философия ғылымдардың ғылымы деп есептелді. Өйткені, тек философия ғана ұғым беріп, байланыстыру қызметін атқара отырып адам білімінің бірлігін іске асырады деген сенім болған.

Мұндай "міндеттерді бөлу" философияны еріксіз ерекше жағдайға қойды: жеке ғылымдар объективтік дүниенің тек жеке бөліктерін немесе жеке жақтарын зерттейді, ал осындай жолмен табылған деректерді біртұтас ету - философияның артықшылығы. Философияның басқа ғылымдардан жоғары тұруы табиғи нәрсе деп есептелді, себебі бұл ғылымдардың өкілдері тек философия ғана адам білімінің бірлігін жүзеге асырады және дүние туралы шынайы тұтас түсінікті жасай алады деген терең сенімде болды. Және философия да өзінің "ғылымдардың ғылымы" атағын абыроймен сақтағанын айта кеткен жөн.

Философияны және оның жаратылыстанумен өзара қатынасын осылайша ұғыну жаңылысудың нәтижесі емес объективтік жағдайды көрсетті. Мәселе, философия бұрынғы қызметімен салыстырғанда жаңа қоғамдық-тарихи жағдайда, жоғарыда айтқанымыздай, түбегейлі жаңа қызмет, - байланыс қызметін, натурфилософия қызметін атқара бастағандығында еді. Бұл жерде оны тауарлық өндіріс жағдайындағы алтынның "өзгертілулерімен" салыстыру тіптен де орынды. Маркс "Капиталда", алтынның жалпыға ортақ эквивалентке айналуы оның жаңа қасиетке ие болғандығынан емес екендігін, оның тауарлық қатынастар аясына тартылып, және ақша қызметін атқарғанда ғана ол өзінің қоғамдағы құдіреттілігіне ие болатындығын дәлелді және көрнекті түрде көрсетті. Жаңа дәуірде осындай жағдай философия үшін де туды. Бұрын дәстүрлі біртұтас білімдердің жүйесі, даналыққа құштарлық деп аталған философия, өзара байланыстары шамалы жеке ғылымдарға бөлінгендіктен, осы байланыстың өзін іске асыратын және дүниенің жалпы бейнесін жасау қажеттілігі пайда болғасын, ерекше ғылымға деген қажеттілік туды.

Ғылымның ерекше дамуы, ондағы еңбек бөлінісі, осылайша, рухани "алтынға" деген қажеттілік тудырды. Өзіне тән кейбір табиғи қасиеттерінің арқасында алтынның тауарлық қатынастарда жалпы эквивалентке айналғаны сияқты, өзінің бүкіл тарихы даярлаған синтездеу, онтологиялық, натурфилософиялық қызметтері арқылы философия да кейбір артықшылықтарға ие болды.

Ғылым мен таным тарихы көрсетіп отырғандай, басқа ғылымдардың рухани эквиваленті болу арқылы, философия өзінің міндетін орындады. "Сол кездегі философияның сіңірген аса зор еңбегі деп: оның өз заманындағы жаратылыстану - ғылыми білімдердің тайыздығына қарамастан, түзу жолдан жаңылмағандығын оның Спинозадан бастап ұлы француз материалистеріне дейін дүниенің мәнін дүниенің өзі арқылы түсіндіруге табандылықпен әрекеттенгенін, мұны толық дәлелдеп шығу ісін болашақ жаратылыстануға тапсырғандығын мойындау керек"12,- деп жазды Энгельс.

Философияның мұндай дәрежесі, оның еңбек бөлінісіндегі шын атқарған қызметі, қоғамдық практиканың даму деңгейіне де, ғылым дамуының шынайы жағдайына да сәйкес келгендігі күмәнсіз еді. Бірақ диалектиканың бұлтартпайтын заңдары бойынша бұл сәйкестік салыстырмалы ғана еді және ол үнемі сақталмайды. Шындығында да, еш нәрсе бір орнында тұрмайды. Барлық табиғат заттары, табиғатта және қоғамда болып жататын барлық құбылыстар, адам ойлауының қасиеттері үздіксіз дамиды, бір күйден екінші күйге өтеді. Осы диалектикалық қағида тарихқа байланысты да дұрыс. "Таным сияқты, тарих та, - деп жазды Энгельс, - адамзаттың бір кемелденген, мінсіз кезінде біржолата аяқталып қалмайды; жетілген қоғам, жетілген "мемлекет" дегендер қиялда ғана бола алатын нәрселер. Керісінше, тарихтың барысында бірінің орнына бірі келіп отыратын қоғамдық құрылыстардың бәрі де адамзат қоғамының төменгі сатыдан жоғары сатыға қарай шексіз дамуының өткінші сатылары ғана болып табылады"13.

Осы диалектикалық идеяның ақиқаттығы және өміршеңдігі тез арада көрінді. Капиталистік еңбек тәсілінің, еңбек бөлінісінің және т.б. "табиғи" екендігін буржуазиялық экономистер мен философтар қанша дәлелдесе де көп уақыт өтпей-ақ оның түбегейлі кемшіліктері мен қайшылықтары анықталып, буржуазиялық қоғамның негізгі қайшылығы - өндірістің қоғамдық сипаты мен жеке меншік капиталистік иемдену жолы арасындағы қайшылық ашылды.

Осы қайшылық бүкіл қоғамды мазалады, ол өзін артық өндірудің оқтын-оқтын болып отыратын дағдарысы арқылы көрсетті. Мұның бәрі буржуазиялық өндіріс тәсілінің, буржуазиялық еңбек бөлінісінің шектеулі, тарихи өткінші сипатын бейнеледі. Оның үстіне, Маркс пен Энгельс, тарих дамуының жалпыға ортақ заңын ашып, капитализмнің күйреуінің болмай қоймайтынын және коммунистік формацияның пайда болуының заңдылығын негіздеді. Олар тек ғана идеяны, теориялық көзқарасты ғана айтып қойған жоқ, социалистік төңкеріс үдерісінде сол айтылған идеяны іске асыратын қоғамдық-тарихи күшті (пролетариатты) де көрсетті.

Әрине, бұл үдерістердің философияға, дүниеге философиялық қатынасқа қатысы жоқ деуге болмайды. Себебі философияның сипатына, қызметіне өндірістің дамуы, еңбек бөлінісі, қоғамдық қатынастар ғана емес, ғылымдардың дамуы, олардың арақатынастары да әсер ететіндігі белгілі нәрсе. Бұл туралы Ф.Энгельс анық айтқан болатын: "Керек десе жаратылыстану тарихы саласында маңызды кезең болып табылатын әрбір жаңалыққа байланысты материализм өз формасын сөзсіз өзгертіп отыруға тиіс"14.

Сонымен, сол кездегі жаратылыстану дамуында өте маңызды өзгерістер болды. Егер XVII-XVIII ғасырларда негізінен философиядан нақты ғылымдардың бөлініп шығу үдерісі жүрсе, XIX ғасырдың орта кезінен басқа заңдылықтар көріне бастады. Атап айтқанда, ғылымдарда адамды қоршаған шындықтың ішкі байланыстарын, өзара қатынастарының түрлері мен үдерістерін біртұтас қарастыру мен анықтаудың элементтері қалыптаса бастады. "Шындығында да, - деп жазды Энгельс, - өткен ғасырдың аяғына дейін жаратылыстану көбінесе жинақтаушы ғылым, қалыптасқан заттар туралы ғылым болған болса, біздің ғасырымызда ол мәнісінде тәртіптеуші ғылымға, үдерістер туралы, осы заттардың шығуы мен дамуы туралы, табиғаттың осы үдерістерін аса зор біртұтас етіп біріктіретін байланыс туралы ғылымға айналады"15.

Бұл жерде, әрине, үш ұлы жаңалық басты рөл атқарды - олар клетканың ашылуы, энергияның өзгеруінің ашылуы және Дарвиннің табиғи сұрыптау теориясын жасауы. "Осы ұлы үш жаңалықтың және жаратылыстанудың басқа да зор табыстарының арқасында біз енді жалпы және тұтастай алғанда табиғаттың өзінің жекелеген салаларындағы үдерістерінің арасында болатын байланысты ғана емес, сонымен қатар осы жеке салалар арасында бар байланысты да байқай аламыз. Сонымен эмпирикалық жаратылыстанудың өзі тапқан фактілердің көмегімен табиғаттың жалпы суретін байланысты тұтастық деп едәуір жүйелі түрде беруге болады. Табиғаттың осы сияқты жалпы суретін беру бұрын натурфилософия деп аталған ғылымның міндеті болған еді, ол бұл істі құбылыстардың өзіне әзір мәлім емес шын байланыстарын идеалдық, қиял ғажайып, қиял байланыстармен ауыстыру және бар олқылықтарды ойша ғана толықтырып, жетіспейтін нәрселерді ойдан шығарылған нәрселермен ауыстыру арқылы ғана істей алды"16.

Көрсетілген үдерістер тек жаратылыстануда ғана емес, коғамдық ғылымдарда да көріне бастады. Бұл кездейсоқ және шектеулі құбылыс емес екені, ғылыми-теориялық танымның дамуының жалпы келешегін анықтайтын тенденция екендігі айқындалды. "Алайда жоғарыда айтылған ұғыну да, табиғатты диалектикалық тұрғыдан ұғыну натурфилософия атаулының бәрін қандай керексіз және мүмкін емес еткен сияқты тарих саласында философияға өлтіре соққы береді. Ендігі жерде бұл саланың қай-қайсысында болсын міндетіміз байланыстарды емес, оларды деректердің өздерінен табуда. Сонымен табиғаттан не тарихтан аластатылған философиядан әлі де болса қалатыны таза ой әлемі ғана, ол әлі қалу себепті: ойлау үдерісінің өзінің заңдары туралы ілім, логика және диалектика қалады"17.

Маркс пен Энгельс өндірістегі, қоғамдық қатынастардағы және ғылымдағы түбегейлі қайшылықтарды көрсетіп қана қойған жоқ, сонымен бірге олардағы жаңа үдерістерді көрсетті, және де оларды теориялық тұрғыдан зерделеп, мұндай өзгерістерді тудыратын және оларға себеп болатын күштерді де ашты. Сонымен бірге, Маркс пен Энгельс қоғамның нақты болмысының деректерін талдаумен және қорытындылаумен шектелген жоқ, тарихи үдерістің тенденциялары мен жалпы бағыттарын алдын ала көре білді.

Олар философия үшін, оның болашағы және басқа ғылымдармен өзара байланысы үшін қоғамдық үдерістің маңыздылығын, бәрінен бұрын көрді және түсіне білді. Олардың, буржуазиялық өндірістік тәсілдің және соған сәйкес келетін қоғамдық қатынастардың ғана емес, сонымен бірге, осы шындықпен байланысты барлық бұрынғы философияның да міндетті түрде күйреуі туралы қорытындылары қоғамдық-тарихи үдерісті диалектикалық-материалистік талдаудың тура негіздерінде жасалды.

Маркс пен Энгельс өздерінің теориялық талдауларында ескі философияның, онтологияның, натурфилософияның міндетті түрде аяқталатынын дәлелді түрде негіздеді. "Ал қазір біздің заманымыз мойындайтын қанағаттанарлық" табиғат жүйесін" жасау үшін, - деп жазды Ф. Энгельс, - табиғатты зерттеу нәтижелеріне диалектикалық тұрғыдан, яғни олардың өз байланысы тұрғысынан қарауымыздың өзі жеткілікті болып отырған кезде және бұл байланыстың диалектикалық сипатын тіпті жаратылыс зерттеушілердің еркінен тыс олардың метафизикалық әдіске үйретілген бастарына да еніп отырған кезде, натурфилософияның күні бітіп отыр. Оны қайта тірілту әрекетінің қандайы да орынсыз болатыны былай тұрсын, тіпті кері басқан қадам болған болар еді"18.

Осылардан жаңа философияның қажеттілігі туралы қорытынды міндетті түрде туындады. Бұл төңкерістің нәтижесі диалектикалық материализм - коммунистік өркениеттің философиясы болып табылатын жаңа философия болды. Диалектикалық материализмнің пәні мен қызметін пролетариаттың алғашқы революциялық көтерілістерінен басталған, қазіргі заманның қоғамдық-тарихи қозғалысының аясында ғана түсінуге болады. Егер, тарих міндеті ескі дүниені күйретіп, коммунистік қоғамды орнату болған, тарихи қозғалыстың басты материалдық күші, пролетариат болса, онда оның басты рухани қаруы, жаңа коғамдық қатынастардағы тарихи қажеттіліктердің көрінісі есебінде пайда болған және жаңашылдықпен дамитын, - диалектикалық материализмнің философиясы.

Диалектикалық материализмнің философиясы дүниеге көзқарас, ғылыми танымның әдіснамасы мен логикасы болып табылады және осы тұрғыдан нақты ғылымдармен түбегейлі жаңа қатынастарға түседі, себебі ғылымдардың ғылымы болуға ұмтылмайды, дүниенің ғылыми бейнесін жасамайды, оның өзі, өзге ғылымдармен бірге дүниенің тұтас бейнесін жасауға қатысатын жеке ғылымға айналады. Диалектикалық материализм философиясының осы ерекшелігін кезінде Маркс, Энгельс және Ленин атап көрсеткен. Философияның ғылымдардың ғылымы емес екендігін үзілді-кесілді жоққа шығарып, диалектикалық материализмнің негізін салушылар, оның адамды қоршаған шындықты теориялық тануда өзінің қызметін атқаратын, басқа ғылымдардай ғана ғылым екендігін дәлелдеді.

Осыған байланысты: егер философия ғылымдардың ғылымы болуын тоқтатса, дүниенің жалпы бейнесін жасаудан бас тартса және дүние туралы тұтас ілім болмайтын болса, онда осыған байланысты оның маңызы түсіп және де ақыр соңында өзінің маңызын жоймай ма деген сұрақты жиі естуге болады. Бұл сұрақ дұрыс емес: біріншіден, оның толық жауабы марксизм-ленинизм классиктерінің еңбектерінде бар, екіншіден, олай күмәнданудың негізі жоқ, себебі, тек ғылымдардың ғылымы болу рөлінен, Дүниенің жалпы бейнесін жасаудан бас тарту арқылы ғана, диалектикалық материализмнің философиясы таным теориясының тарихында алғаш рет өз зерттеуінің аясын, өзінің ерекше пәнін анықтады. Және, сонымен, табиғаттың, коғамның және адам ойлауының жалпыға ортақ заңдарын зерттейтін, өзгелермен құқы тең нақты ғылым болды, және бұл оның зерттеу саласы, оның жеке пәні.

Бұл ойды өрнекті көрсету үшін алтынмен теңестіруді жалғастырайық. Коммунизм кезінде ол қазіргі кезде орындап жүрген жалпылық эквивалент қызметінен айырылады, себебі ол кезде тауар өндірісі болмайды. Коммунистік қоғам кезінде еңбек бөлінісінің жаңа формаларына сәйкес келетін жаңа қоғамдық қатынастар барлық жерде үстемдік ететін болады. Жаңа қоғамдық жағдайларда жалпы эквивалентке деген қажеттілік жойылады, сондықтан алтын ақша қызметінен айырылады. "Біз бүкіл дүние жүзілік көлемде жеңген кезде, менің ойымша, біз дүние жүзінің ең ірі деген бірнеше қалаларының көшелерінде алтыннан көпшілікке арнап әжетхана саламыз. 1914-1918 жылдардағы "ұлт азаттық" соғысында, Брест бітімі жаман ба, әлде Версаль бітімі жаман ба деген ұлы мәселені шешу мақсатымен жүргізілген соғыста алтынға бола он миллион адамды қалай қырып, отыз миллион адамды қалай мүгедек еткенін, ұмытпаған ұрпақтар үшін және тағы сол алтынға бола әлде 1925 жылдың, әлде 1928 жылдың шамасында, не Жапония мен Американың арасында, не Англия мен Американың арасында немесе қалай болса да сол сияқты бір елдердің арасында соғыс ашып, сөзсіз жиырма миллион адамды қыруға, алпыс миллион адамды мүгедек етуге қалай дайындалып жатқанды білетін ұрпақтар үшін алтынды дәл осылай пайдалану өте "әділ", өте орынды, өнегелі іс болар еді"19,- дейді В.И.Ленин.

Ия, алтын коммунизм кезінде жалпыға ортақ эквивалент, экономикалық категория болудан қалады. Бірақ бұл алтынның асыл металл ретіндегі сапасына және маңызына әсер ете ме? Дұрысы керісінше: егер тауарлық қатынастардың үстемдік еткен кезінде, алтын өзін емес, басқа нәрсені, оған таңылған идеалдық мағынаны көрсетіп, оның өзіндік болмысы өзі үшін болмыс бола алмаған болса, онда коммунизм кезінде ол, ақырында, өзін-өзі көрсетеді, өзінің физикалық сапасына сай ғана пайдаланылатын болады.

Философиямен де осы сияқты жағдай болып жатыр. Онтологияның, натурфилософияның күйреуі, диалектикалық материализмнің шығуы жалпы алғанда философияның соңы емес, еңбектің ескі бөлінісімен, қоғамдық қатынастардың ескі формасымен іштей байланысты ескі философияның, фәлсафашылықтың ескі әдісінің ақыры болып табылады.

Тек диалектикалық материализмнің пайда болуымен ғана Философия нағыз жеке ғылым бола бастады. Өзінің жаңа сапасында ол басқа бір нәрсені, қоғамдық еңбек бөлінісімен байланысты абстракциялық-жалпылық байланыстарды емес, өзін-өзі көрсетеді, яғни, Гегельдің сөзімен айтсақ, оның өзіндік болмысы өзі үшін болмыс есебінде де көрінеді. Диалектикалық материализмнің философиясы - тұтас дүние туралы ғылым емес, табиғаттың, қоғамның және адам ойының жалпы заңдылықтарын зерттейтін нақты ғылым. Сонымен бірге, болмыс пен ойдың жалпы заңдылықтарын ескі онтология мен натурфилософия үлгісіне және абстрактылық-жалпылық анықтаулар рухына сәйкес тәржімалауға болмайды. Маркстік философияның ерекшелігі, ол болмыс пен ойдың абстракциялық-жалпылық анықтауларын зерттемейді, шындық пен тану ойлаудың қалыптасуының жалпы заңдылықтарын зерттейді. Басқаша айтқанда, диалектикалық материализм, табиғаттың да және табиғатты өзгертетін адамның заттық әрекеттерінің де жалпыға ортақ шарттарын бейнелейтін ойлаудың жалпыға ортақ заңдарына, категорияларына баса көңіл аударады. Сондықтан категориялар объективті-субъективті арқылы бейнелеудің жалпыға ортақ формасы есебінде көрінеді.

Сонымен, диалектикалық материализмнің шығуымен байланысты философияның пәні мен міндеті, оның басқа ғылымдармен өзара қатынасы кедейленбейді, керісінше нақтырақ бола түседі, мазмұндары байырақ болады. Егер онтология, натурфилософия, кезінде дамып келе жатқан ғылым көңіл аудармаған, шындықтың ортақ, абстрактылы байланыстарына назар аударса, онда диалектикалық материализмнің философиясы табиғаттың, қоғамның және адам ойының жалпыға ортақ заңдарын зерттейді. Диалектиканың заңдары өздерінің табиғаты жағынан бұл үш салаға абстракты - жалпы емес, олар объективтік шындықтың да, ойлаудың да нақты - жалпы шарттары.

Диалектиканың жалпыға ортақ заңдары мен бұрынғы онтологияның абстракты анықтауларының түбегейлі айырмашылығын анық түсіну үшін нақты-жалпы мен абстракты-жалпыны негізі жағынан ажырату керек. Гегель бұл ұғымдарды Руссоның өзі де ажыратқанын көрсетті: "Қоғамдық келісімде", мемлекеттің заңдары өздерінің негізі деп міндетті түрде жалпыға ортақ ерікті (volonte generale) міндетті түрде алуы керек, бірақ ұл жағдай ол заңдар міндетті түрде барша халықтың еркі (volente de tous) болуы керек дегенді білдірмейді деп жазылған. Сол сияқты нақты-жалпыға ортақ, ортақтан, мөлшерлік ортақтан мазмұнды ортақ, жалпыға ортақ пен жалқылықтың диалектикалық бірлігі болуымен ерекшеленеді.

Егер, пәні мен мазмұнын естен шығармай, философияға осы әдіснамалық тұрғыдан қарайтын болсақ, онда мынандай нәрсе айқын болады: философия диалектикалық материализм пайда болғаннан бері негізінен өзгерді және қазіргі кезде мәдениет пен танымда мүлден басқа қызмет атқарады. Ол табиғаттың, қоғамның және адам ойының жалпыға ортақ заңдарын зерттеу себепті дүниеге көзқарас, логика және таным теориясы болып табылады. Бұл жерде маркстік философия адамзаттың біртұтас қоғамдық-тарихи практикасына және таным тарихына сүйенеді.

Егер бұрын онтология, гносеология және логика20 - бір-бірінен тәуелсіз үш түрлі ғылым болса, диалектикалық материализмнің философиясында олар алынды, яғни диалектика, логика және таным теориясы ажырамас бірлікте болады. Материалистік диалектика марксизмнің логикасы да, таным теориясы да болып табылады.

Диалектиканың, логиканың, таным теориясының бірлігі - диалектикалық логиканың пәнін түсінудің кілті.

Диалектикалық материализм философиясының мазмұнын түсінуде, диалектикалық логиканың пәнін негіздеуде диалектиканың, логиканың және таным теориясының бірлігі ұстынының шешуші маңызы бар. Ол ұстынды алғаш зерттеген Гегель болатын, ол оны болмыс пен ойлаудың бірдейлігі ұстының идеалистік тұрғыда түсіндіруге сүйеніп, бар нәрсенің, абсолют рухтың өздігінен дамуының сатылары болып табылатын, өздігінен дамитын ойлаудың көріну және байқалу формалары деп қарастырды. Гегель идеяны тарихи даму үстіндегі біртұтас рухтың жалпыға ортақ шарты деп, таза мәндер жүйесі деп қарастырды. Ол оны өзінін философиялық жүйесінің бірінші бөлімі - логикада зерттеді. Бірақ, Гегельдің айтуынша, рухтың өздігінен дамуы жалпыға анықтаулармен, идеялармен шектелмейді, диалектикалық даму барысында абсолюттік рух өзінің ерекше формаларын, - табиғат пен қоғамдық-тарихи шындықта, - тудырады деді. Философ бұл жерде, рухтың диалектикалық даму үдерісін, форма түзуін, рухтың өзінің жалпыға ортақ анықтаулары мен заңдылықтарын оның өзінің тануы, өзінің ұғынуы ретінде суреттейді.

Гегельдің ойынша, кез-келген философияның мақсаты абсолютті бейнелеу болу себепті, біртұтас және өздігінен дамитын рух туралы бірнеше философиялық ғылым емес, бір ғана біртұтас ғылым болуға тиіс. Сондықтан да оның философиясында онтология, гносеология және логика тәуелсіз және бөлек болмайды, өйткені Гегель оларды біртұтас философиялық ғылымның қырлары, жақтары деп қарастырған.

Диалектиканың, логиканың және таным теориясының бірдейлігі идеясы диалектиканың даму, қайшылық, жүйелілік, сияқты ұстындарымен қосылып, Гегель ойды, логиканы және таным теориясын ұғынуда өткендегі философиямен салыстырғанда айтарлықтай алға басуға мүмкіндік берді, алайда идеализм мен оның философиясы бастау алған жалған негіз оған зерттеген мәселесі терең және жан-жақты шешуге кедергі келтірді.

Гегель ілімімен салыстырғанда, маркстік философияда диалектиканың, логиканың және таным теориясының бірдейлігі ұстынының шын мазмұны бірізді материализм тұрғысынан жан-жақты ашылды. Марксизм бойынша, ойлау ерекше, тәуелсіз шындық емес, ол қоғамдық адамның адам үшін заттар жасау және табиғат заттарын қайта жасау жолының қоғамдық адамның тарихи даму барысында қорытып шығарған идеалды формасы болып табылады.

Ойлау іс-әрекеттің жалпыға ортақ, идеалды формасы болғандықтан, оның ерекше арнайы заңдары жоқ және болмайды да, ол қалыптасу және даму үдерісінде, объективтік шындықта үстемдік ететін және бар нәрсенің бәріне ортақ әмбебаптық диалектикалық заңдарға бағынады. Басқаша айтқанда, адам ойының дамуы, табиғат та, қоғам да сол бойынша болатын жалпыға ортақ заңдарға бағынады. Демек, объективті болмыстың жалпыға ортақ заңдары субъективтінің, яғни ойлаудың да жалпыға ортақ заңдары бұндай жағдайда өзінен-өзі пайда болатын сыңаржақ көзқарас шектеулі болып табылады.

Сондықтан да логикалық категориялардың табиғатын шынайы түсіну оларда объективтінің субъективті бейнесі деп қарастырғанда ғана мүмкін болады. Ойлаудың жалпыға ортақ анықтауларын талдаудың кез-келген басқа жолы олардың мазмұнының түбегейлі өзгеруіне әкеледі. Егер, мысалы, категориялардың шындықпен байланыстарын ескермей, және де сонымен бірге олардың субъективтіден пайда болуын баса айтсақ, онда біз Кант априоризмінің аясында боламыз. Егер категорияларды болмыстың негіздері ретінде, дүниенің жалпы байланыстары ретінде ғана қарастырсақ және сонымен бірге олардың гносеологиялық жақтарын айқындамасақ, онда мұндай зерттеу толығымен бұрынғы онтологияның рухына сәйкес келеді. Алайда Кант априоризмі де онтологиялық тәсіл де ойларды зерттеуде он нәтижелерге әкелмейді және сондықтан да маркстік-лениндік философия оларды шындығында қабылдамайды; бұл екі көзқарастың, әмбебап категориялардың табиғатын түсіндіруде, марксизмнің логикасы және таным теориясы болып табылатын, түсінілетін материалистік диалектикамен ешқандай ортақ жері жоқ.

Маркстік диалектиканың ерекшелігі оның табиғаттың жалпы байланыстарын, болмыс пен ойдың абстракты-жалпы анықтауларын ғана зерттемейтіндігінде; ол табиғаттың, қоғамның және ойлардың қалыптасуының және дамуының жалпыға ортақ заңдарын зерттейді. Материалистік диалектика болмыс пен ойлардың жалпыға ортақ заңдары туралы ғылым болу себепті де логиканың және таным теориясының қызметін де атқарады. Бұл қызметті атқармаса диалектика диалектика емес, ондай жағдайда оның мазмұны кедейленеді және де оның бұрынғы онтологияға немесе әлдебір метағылымға айналуы мүмкін.

Логика да, таным теориясы да болу - диалектиканың бір қыры да бір қажеті де емес, оның мәні. Бірліктің тұтас болу себебі көптің болуынан болатыны сияқты, маркстік түрінде ұғынбай диалектиканың диалектика болу себебін, оның марксизмнің логикасы да, таным теориясы да болуын түсіне алмаймыз. "Диалектика (Гегельдің және) марксизмнің таным теориясы болып табылады: міне істің қай "жағына" (бұл істің "жағы" емес, істің мәні), басқа марксистер туралы айтпағанда, Плеханов та көңіл бөлмеді"21, - деп қатаң ескертті В.И.Ленин.

Маркстік диалектикада логика мен таным теориясы диалектикалық бірлікте болады. Диалектика мәнін осылай ұғынбай, марксизмнің диалектиканы маркстің логикасы және таным теориясы деп ұғынбаса диалектиканың да, логика мен таным теориясының да табиғатын түсіндіру айтарлықтай бұрмаланады, дөрекіленеді.

Логикалық және таным теориясы қызметінен бөлек алынған диалектика, шынайы диалектика болудан қалады және заңды түрде өмірдің жалпыға ортақ байланыстары мен абстрактылық анықтаулары туралы небір ғылымға айналады сөйтіп өзінің философиялық, дүниеге көзқарас дәрежесінен айырылады. Логика мен таным теориясы туралы да осыны айтуға болады. Егер логиканы, ойлау формалары туралы ілімді диалектикадан, табиғаттың, қоғамның және адамның ойлауының жалпыға ортақ заңдарынан бөліп алсақ, онда ол маркстік диалектика болудан қалады, және, шын мәнінде, бұрынғы формалдық логикаға, адамның субъективті ойлау // формалдық ережелеріне айналады. Диалектикадан таным теориясын бөліп алса да осыған ұқсас жағдай болады: егер таным теориясын диалектиканың қызметі деп есептемесе, табиғаттың, қоғамның және адамның ойлауының жалпыға ортақ заңдарын тану үдерісінде қолданатын ғылым деп қарастырмаса, онда ол маркстік таным теориясы болудан қалады да, өзінен-өзі бұрынғы гносеологияға айналады, ол гносеология таза психологиялық тұрғыдан түсіндіреді, себебі жоғарыда айтқанымыздай, таным үдерісін, таным субъектісі деп жекелей алынған адамды есептейді және оның туа біткен тану қабілеттері-мыс дегендерге баса көңіл аударады.

Сонымен, материалистік тұрғыдан ұғынылған диалектиканың, логиканың және таным теориясының бірдейлігі ұстыны диалектикалық материализм философиясында іргелі маңызы бар екендігін баса айту қажет. Дәл осы жағдай оны бұрынғы философиядан ерекшелейді; дәл осы жағдайда Маркстің ойлау, логика және таным теориясы мәселесін зерттеуінің бар тереңдігін де көрсетеді. Ендігі жерде, болмыстың және ойлаудың жалпыға ортақ заңдары туралы бір ғана ғылым - дүниеге көзқарас, логика және таным теориясы қызметтерін атқаратын материалистік диалектика ғана болады22.

Диалектика дүниеге көзқарас, әдіснама қызметтерін атқарғанда табиғаттың пайда болу форма түзуінің жалпыға ортақ заңдарын, қоғамдық практиканың дамуының жалпыға ортақ заңдарын, адамның, оның ойлауының, санасының, тілінің, адамгершілігінің және басқа рухани салаларының пайда болуы мен дамуының жалпыға ортақ шарттарын зерттейді.

Диалектика логика қызметін атқарғанда адамның ойлауының қалыптасуының жалпыға ортақ шарттарымен, адам білімінің дамуы мен кызмет етуінің жалпыға ортақ шарттарымен айналысады. Диалектика таным теориясы қызметін танымның жалпыға ортақ заңдарын, қоғамдық субъектінің объективті шындықтың тарихи даму формаларын рухани тұрғыда ұғындырудың жалпыға ортақ заңдарын зерттейді.

Диалектиканың осы қырларының бәрі, марксизмнің логикасы және таным теориясы деп ұғынылатын біртұтас материалистік диалектиканың әртүрлі қызметтері ғана болу себепті, ол өзінің осы үш қызметінің бәріне де сол бір жалпыға ортақ заңдармен айналысады23. Егер логикада диалектиканың заңдары (категориялары) ойлаудың, теориялық білімнің қалыптасуының және дамуының жалпыға ортақ жағдайы ретінде көрінетін болса, онда таным теориясында сол категориялар, заңдар субъектінің объектіні тануының жалпыға ортақ жағдайы ретінде, олардың ішкі өзара қатынастарын реттейтін жалпыға ортақ заңдар ретінде көрінеді.

Сонымен, марксизмнің диалектикалық логикасы, объективті дүниенің дамуының жалпыға ортақ заңдарының мәні мен қызмет етуін ойлау заңдылықтары ретінде ашып көрсететін, ақиқатты тану қозғалысының барысында, ойлау формаларының байланысын, олардың субординациясын, тарихилықтың бейнесі ретіндегі логикалық жағын зерттейтін материалистік диалектиканың логикалық қызметі болып табылады.

Предмет диалектической логики // Собрание сочинений в пяти томах. Том

IV. Алматы: Өнер, 2001.-С. 12-41.

ДИАЛЕКТИКА ДЕГЕНІМІЗ НЕ?

Александр ХАМИДОВ

"Диалектика" деген сөз ежелгі гректің "диалегоман" (кеңес күту, әңгіме жүргізу) деген сөзінен шыққан. Одан ғылыми пікірталас құру өнерін белгілейтін "диалектика техно" және "диалектика эпистана" деген сөйлемдер пайда болған. Ең бірінші рет "диалектика" деген сөзді ұлы Сократ енгізген дейді. Бірақ бұл термин мағынасын анықтау жолымен алысқа бара алмаймыз. Өйткені пән мен термин әрқашан да ұғымды жеткізу туралы ғана, сондықтан ұғым әрдайым бірінші және қажеттілік, ал термин болса - екінші және кездейсоқтық. Олай болса, диалектика ұғымына ден қою қажет. Ал әр ұғым тарихта пайда болып, қалыптасып, біртіндеп дамиды. Сондықтан, диалектиканың не екенін түсіну үшін, біз бұл ұғымның пайда болу және даму тарихына көңіл бөлуіміз қажет. Бұл жолмен барсақ, біз о баста жеке адамның (субъективті) пікірталас қабілетін және осы пікірталасты жеңіп шығу жолын диалектика деп белгілегенін білеміз. Бірте-бірте диалектика объективтік (басында - жалпы адам ойына, кейін - объективтік шындыққа да тән) нәрсе деген тұжырымға келді. Біз диалектиканы Платон, Аристотель, Кант, Гегель, Маркс қалай түсінгенін анықтаймыз. Қазіргі буржуазиялық философияға көңіл бөлсек, диалектиканың тағы да көптеген түсінігін табамыз.

Бірақ біз бұл жағдайда ойлау шеңберінде қаламыз. Тек диалектиканың әртүрлі түсінігін, оған деген әртүрлі қатынастарды (бағалауларды т.б.) салыстыра ғана аламыз. Бізде диалектиканың нақты түсінігін таңдайтын объективтік көрсеткіш жоқ. Бұл шын мәнінде диалектиканың не екенін ғана емес, неге және оның қалай әртүрлі түсініктері пайда болатынын анықтайтын негіз табу қажет деген сөз. Бұндай негіз бар, оны ашқан Карл Маркс. Бұл негіз - адамның іс-әрекеті, ең алдымен оның тәжірибе деген дәрежесі. Міне, осы негізге сүйене отырып, диалектика не деген сұраққа жауап беруге болады.

Заттық іс-әрекет - қоғамдық-тарихи үдеріс. Онда екі бағыт, не болмаса екі қатынас түрі бар: 1). адам - табиғат, 2). адам - адам. Адамдар табиғатты өзгертіп, қайта жасап, одан ерекше дүние - мәдениет дүниесін құрастырады. Бұл - шындығында адам дүниесі. Сондықтан да табиғат - адам болмысының барлық өлшемінің абсолюттік алдыңғы шарты. Неғұрлым адам табиғаттың түрлі қасиеттері мен заңдылықтарын меңгерген сайын, соғұрлым өз іс-әрекетінің формаларын да түсінеді. Мәдениетті дамыту неғұрлым табиғатты меңгере түсуді талап етеді. Бірақ табиғатқа деген қатынастың өзі (оны меңгерген сипаты) әрдайым адамдардың өзара, яғни коғамдық қатынастары арқылы іске асады. Олардың айрықша мәні - осыдан. Бұлай түсінілген заттық іс-әрекет біздің диалектиканың мәні неде деген сұраққа жауаптың негізі болып табылады.

Адамға және оның мәдениетіне қарама-қарсы тұрған табиғат - өзіндік қасиеттері мен заңдылықтары бар құбылыстың шексіз әр алуандылығы. Бірақ бұл әр алуандылық былықтан емес, ол объективтік түрде үлкен топтар болып біріккен (жалпы қозғалыс формалары - физикалық, химиялық, биологиялық) және оның өзіндік кешенді заңдылықтары бар.

Бірақ барлық қозғалыс формалары мен құбылыстарда жалпы әмбебапты шындықтың заңдылықтары бар. Осы әмбебапты заңдардың жүйесі, бүтіндігі диалектика деп аталады. Диалектика, сонымен, адамнан тыс шындықтың игілігі болып табылады. Біртіндеп табиғатты меңгеру арқылы, адам оның әмбебапты, объективтік диалектикасын да меңгереді. Ол диалектиканы өз мәдениетінің "жанына" заттық іс-әрекетінің ішкі заңдылығына, ойлауының логикасына айналдырады.

Әмбебаптық диалектика адамға табиғаттың ерекше жаратылыстары арқылы беріледі. Өзіндік заттық іс-әрекетінде адам диалектиканың осындай ерекше формаларымен істес болады. Адам ерекше объектілер дүниесін меңгере отырып, солардың ерекшелігімен қоса олардың өзіндегі жалпылығын да меңгереді.

Адамның іс-әрекеті көбінесе синтетикалық болады (яғни, талдау, "бүлдіру" - бұнда синтезге құрастыруға бағындырылған). Адам мәдениет дүниесін құрғанда объектілердің жасырын мүмкіндіктерін ашып, ол мүмкіндіктерді шындыққа айналдырады.

Бір объектілердің қасиеттері мен заңдылықтарын өзіне қоса, екінші объектілердің қасиеттері және заңдылықтарымен ұштастырады. Құрылым, айталық, техникалық құрылымы, күрделілене түскен сайын, онда бір топта әртүрлі қасиеттер, үдерістер т.б. байланысады. Жалпы мен диалектикада да осылай. Диалектиканың саналуан көріністерін адам өз мәдениетінде (алдымен практика тұрғысында) қорытып, жетілдіріп, жаңа сатыға көтереді. Сонымен объективтік диалектика табиғатты "шашыраңқы" болмыс түрлерінен адам мәдениетінде жоғары даму формасына көшеді.

Өз мәдениетінің ішінде диалектиканың әр алуан формаларын біртұтастандырып, ол тұтастық адамның шындықпен қатынасу құралына айналады. Адам солай әр затпен оның ерекше "тілінде" сөйлесе алатын болады. Сонымен қатар, диалектика адамдар арасындағы қатынастың да, яғни сұхбаттасу қатынасының да логикасы, әмбебаптық құрамы болып қалыптасады. Сөйтіп, меңгерілген және дамытылған табиғат диалектикасы мәдениет диалектикасына, сонымен адам ойлауының жеке-психологиялық емес, қоғамдық-тарихи реалдылығы болып табылатын мазмұнды логикасына айналады.

Бірақ мұндай диалектика тарихи қалыптасады. Сананың заттығы болмастан бұрын да әуелі адам іс-әрекетінің объективті - тәжірибелік, стихиялық логикасы, адам тәжірибесінің іске асу және даму логикасы болады. Белгілі жағдайда бұл диалектиканы ойлау мәдениеті деп ұғыну да дұрыс. Ойлау адамның дүниеге деген тәжірибелік қатынасының идеялық көрінісі: сондықтан адам саналы түрде ажыратпаса да диалектикалық түрде ойлайды. Бұл диалектика көпке дейін, адам оны өз ойлауының заттығына айналдырып, жетілдіргенше, дамытылмаған, кездейсоқ сипатта болып келді.

Бірақ рухани өндіріс және мәдениет болып бөлінген таптық коғамда жағдай өзгереді. Рухани өндірістің ерекше саласы, "шекті", яғни көзқарастық мәселелермен шұғылданатын болып философия екіге бөлінеді. Біртіндеп философтар ойлауды да зерттей бастайды. Философияны ерекше мамандыққа айналдырған ежелгі Грецияда философия көбінесе әңгіме құру, пікірталастыру арқылы дамыған соң, диалектика философтар санасында ойлау қабілетінің көрінісі, ең бастысы - пікірсайысы болып табылады. Материалдық тәжірибеден (бәрінен бұрын өмірдегі материалдық өндірістен) тыс қалған ежелгі философтар диалектиканың шын мәнін, шын негізін таба алмады. Пікірталасына қатысушы әр философ өзін полистік толық құқты мүшесі ретінде ұстағандықтан, ең әуелі өз атынан, немесе өзіне жақын жақтастары мен таздарының атынан болжамдар жасап, диалектиканы жеке адам қабілетінің, талантының және т.б. қасиеті деп тапты.

Бірте-бірте адам тарихы дамыған сайын диалектиканы субъективтік қабілет деп түсінуден гөрі оның шеңберін көлемдірек түсінуге негіз қалыптасты. Канттың өзі диалектиканы тек жеке адам ақылының ғана қасиеті емес, барлық адам ақыл-ойына тән қасиет деп түсінді. Алайда Кант диалектиканы адам қашатын (бірақ ешқашанда қашып кете алмайтын) болымсыз ғана нәрсе деп қарады. Диалектикаға бұлай қараудың терең тамыры бар болатын. Кезінде софистер диалектиканы ептінің сиқырлы ісі деп қолданса, скептицизм өкілдері танымал дүниенің бишаралығын, немесе танымның өзінің құнсыздығын дәлелдеу үшін пайдаланады. Дүниені шын мәнінде танимын дегендер диалектиканы бұндай құрал ретінде қолдануға теріс реакция көрсетті. Бірақ бұл реакцияның соқырлығы сонда, диалектиканың өзіне қарсы реакция болды. Диалектика не ақылға сыймайтын түсініксіз, не тұрақтыны, көпшілік пікірін бұзуға қолданылатын жауыздық құрал деп бағаланатын болды. Әсіресе әдетшіл пікір, тоғышарлар есті пайымы диалектикаға қастықпен, тіпті қорқыныш үреймен қарайтын болды.

Гегельдің ұлы жетістігі тек Канттың диалектика объективтік (әзірге ақыл-ой шеңберінде ғана) деген идеясын қолданғанында емес, диалектиканың болымды, жасағыш мәнін дәлелдегенінде. Гегельдің түсінігінде, диалектика - ақыл-ойдың мәдениеті, оның жоғары тәртібі. Түпкі, шектіні бір нәрсе, шексізді одан мүлде басқа нәрсе, қажеттілікті - таза қажеттілік, кездейсоқтықты - қажеттілікпен ұштаспайтын таза кездейсоқтық деп түсінетін есті-парасатқа қарағанда, ақыл-ой бұндай нық анықтамалардың шектерін бұзып, оларды жоюды көздейді. Ақыл-ой анықтамалардың тұрақсыздығын көрсетеді, сондықтан есті-парасат алдында ол абсолюттік ақиқатты бұзушы жауыз көрінеді. Бірақ есті-пайымның нық анықтамалары мен жасандыларын бұзу ақыл-ойдың мақсаты емес, оның әрекетінің сатысы, бір кезеңі ғана. Ақыл-ой есті-пайым нәтижелерін өзінің болымсыз отына өртеп, анықтамалардың сыңаржақтылығын жойып, синтездеп, жоғары дәрежеге көтереді. Сөйтіп ол қарама-қарсылықтар қатып қалған тура нәрселер емес екенін дәлелдеп, шектіден шексіз шығатынын, шексіз, шекті заттар арқылы іске асатынын көрсетеді. Гегельдің айтуынша, диалектика - ойлаудың жоғары сатысының логикасы, болымды, жасаушы ақыл-ой логикасы. Ойлаудың бұған дейінгі - болымды есті-пайымдық және болымсыз ақыл-ойлық сатылары оның дербес түрлері емес, болмысты, яғни диалектикалық ақыл-ойдың өз сатылары.

Егер де олар ойлаудың бір сатысы ғана болып тұрып, дербестікке бас ұрып, бүкіл ойлау атынан "сөйлейтін" болса, сол кезде-ақ кейіпсіз сыңаржақтылыққа ұшырайды. Онда біз ойлаудың не догматистік (есті-пайымды абсолюттеу), не скептиктік және нигилистік (болымсыз ақыл-ой нәтижелерін абсолюттеу) жолына түсеміз. Гегельдің кезінде (және оған дейін де) механицистік жаратылыстану дамуына және оның нәтижесіне негізделген философиялық жүйелерге байланысты есті-пайым логикасы үстем болды. Есті-пайым метафизика деп аталған (бүтін болмыс ілімі) "бірінші философияға" негізделіп, көзқарастық жүйелер құрудың басты ресми әдісі және логикасы болды. Сондықтан метафизикалық философияға қарсы шыққан Гегель есті-парасат ойлауының әдісін де метафизикалық әдіс деп атады. Сөйтіп диалектиканы (ойлау әдісі және таным әдісі ретінде) метафизикаға (ойлау әдісі және таным әдісі ретінде) қарама-қарсы қою кейін дәстүрге айналды.

Бұл екі әдісті ажыратудың негізін Гегель олардың қайшылыққа деген әртүрлі қатынасынан тапты. Метафизикалық қайшылыққа тап болса абыржып қалады: оның ойынша, қайшылық болмауға тиісті. Қайшылықтар объективтік шындықта жоқ, олар.тек ойлауда ғана пайда болады, деп есептейді ол Ойлауды қоғамдық-тарихи жетістік деп таппай, оны жеке адамның қасиеттерінің бірі деп біледі. Оған қоса метафизик формалдық логиканың қайшылық заңына сүйенеді. Бұл заң бойынша бір уақытта, бір қатынаста алынған зат туралы қарама-қарсы екі пікір айтуға болмайды.

Тереңге бармай-ақ бұл жерде айтатын нәрсе - формалдық логика ойлауды емес, ойлаудың тілдегі әлпеті мен қозғалысын ғана зерттейді. Ал метафизик болса, формалдық логиканы ойлау логикасы деп алып, оның қайшылық заңы дейтін тұжырымын ойлаудың негізгі ұстыны деп қарайды. Қайшылықпен алғаш кездескенде метафизик дұрыс бағытта болады: бұл қайшылықтың қайдан шыққанын анықтайды. Көбінесе қайшылық пайда болуының себебі зат емес, логикалық ойлау мәдениетінің жеткіліксіздігі, оның жүйесіздігі болады. Мұндай қайшылықтарды мағынасыздық іркілістер деп қарап, олардан құтылу қажет.

Ал диалектик үшін заттың объективтік қайшылығы - мәселенің негізгі шарты. Бұл қайшылықты шешкенде ол тезис пен антитезистің арасын таңдамайды, екі қарама-қарсылықтың синтезін іздеп табады. Сыртқы тыстан қарағанда диалектик пен метафизиктің позициялары бір-біріне тікелей қарсы. Метафизик қолданатын формула -"не анау, не мынау". Диалектиктің формуласы "анау да, мынау да" дейтінге ұқсайды. Ал шын мағынасында мүлде өзгеше. Синтезде тезис пен антитезис механикалық түрде біріктіріле салмайды, олар өздерінің сыңар жақтылығынан тазартылып, "балқытылып" қайта жасалып, ешқайсысына да ұқсамайтын жаңа, басқа бір үшінші нәрсе болып қорытылып шығады. "Анау да, мынау да" дейтін формула не дуалистік позицияны білдіреді, не шын мәселеден бас тартқандықты бүркемелейді.

Гегель қайшылықты диалектиканың басты категориясы деп жариялады, себебі, қайшылықты Эфес Гераклит сияқты ол да барлық көзқарастың қайнар көзі деп тапты. Дүниеге өмір әкелетін қайшылық, сондықтан бір нәрседе қандай өмірлік күш бар екенін оның қайшылығынан-ақ байқауға болады, деді ол Өмір сүру - қозғалыста болу, ал қозғалыстың түрткі күші, оның тамыры мен қайнар көзі - қайшылық. Нағыз диалектикалық ойлау деп қайшылық категориясын саналы және еркін меңгерген ойлауды ғана атай аламыз.

Гегель диалектиканың негізгі ұстындары мен категорияларын жетілдіріп, оларды бүтіндік дәрежесіне жеткізді. Мұндай жүйе оның үш томдық "Логика ғылымы" деген еңбегінде жарияланған. Оның осы диалектикасын Маркс, Энгельс, Ленин де жоғары бағалаған. Мысалы, Ленин "Философиялық дәптерлерінде" Гегельдің осы еңбегіндегі қайшылыққа байланысты айтқан пікірлерінен көлемді үзінділер келтіріп, оларға өзінің масаттану, мақтау сөздерін қосады.

Бірақ марксизм классиктері Гегель диалектикасының кемшіліктерін де естен шығарған емес. Бұл кемшіліктер оның философиясының объективтік-идеалистік сипаттамасымен байланысты. Гегельдің философиялық жүйесінде диалектика - адамнан тыс абсолюттік идея деп атаған ақыл-ойдың ішкі жаны. Гегель Диалектикасы осылайша мистификацияланған болып шықты.

Гегель диалектикасына Маркс сыни көзқараспен қарап, оның рационалдық өзегін басқа тұрғыдан ілгері дамытты.

Маркс диалектиканы дерексіз доктрина деп қарамай, оны революциялық, коммунистік көзқарастың тірі жаны деп жетілдіріп, шындықты коммунистік тұрғыдан өзгертіп, қайта жасаудың логикасы ретінде қолданады.

Маркстік теориялық ойдың асқар шыңы және диалектиканы шығармашылық қолданудың үлгісі деп "Капиталды" атаймыз. Ол шығармашылық зерттеуде диалектиканың атқарар рөлін нақты көрсетті. Осы еңбекте біз маркстік тұғырнаманың Гегельдің диалектика рөлін түсінуінен негізінде өзгеше екенін де айқын көреміз. Гегель үшін логика абсолюттік идеяның шыңы, ол идеяның барлық даму тәжірибесін өз категорияларында қорытып, сонымен қатар идеяның таза, лайланбаған кейпін береді.

Гегель жүйесінің бастамасы - ойлаудың қарапайым формадан абсолюттік білімге дейін үдерісін бейнелейтін "Рух феноменологиясы". Абсолюттік білім, Гегель сөзімен айтқанда, әрбір "ақырғы" ойлаудың және жігерлі бастаманың, субъектінің жалпы мазмұны болып табылатын абсолюттік туралы білім. Кейінгі қозғалыс абсолюттің мазмұнын ашады. Мұндағы міндет - абсолюттің мазмұнын оның өзінен шығарып ашып беруде. Гегельше, абсолюттік ойлау болғаннан кейін, оның құрылысын бейнелейтін ғылым да тек ойлау ғылымы, логика ғана болуы мүмкін. Сөйтіп біз, Гегельдің анықтауынша, ешбір сезім нақтылығы жоқ, таза ойлар өрісіне - логика әлеміне енеміз. Сондықтан да өз мақсатын Гегель диалектиканың көмегімен заттың (табиғат не рух болсын) ерекше (спецификалық) мазмұнын ашуда деп тапқан жоқ. Ол мақсатын заттың мазмұнын тек логикалық категорияға бағындыру ғана деп тапты. Табиғат пен рух Гегель үшін логиканың "өзге болмысы", яғни абсолюттік идеяның жарым-жартылығы, сондықтан жетілмеген, тіпті кескіні бұзылмаған көрінісі ғана. Диалектиканың категориялар жүйесі болып табылатын абсолюттік идея таза түрінде тек логикада ғана берілген. Табиғатты да, рухта да танитын ештеңе жоқ: олардың мазмұны логикаға ауған.

Маркстік тәсіл ("Капиталда" қолданған) басқа. Мұнда диалектика тыстан әкелініп затқа қондыра салатын сұлба емес. Ондай қондыру заттың мазмұнын диалектика категорияларына қиыстырып келтіру ғана, не болмаса осы мазмұнның әртүрлі сәттерінің қарапайым (дегенмен "мәнді") аталуы ғана болар еді. Яғни тек диалектикалық атауларды ғана беру болар еді. Сонымен бірге Маркстің зерттеуінде диалектика да заттың құрбандылығына шалынбайды, оның "ырыққа көнбеушілігіне" және "құбылмалылығына" бейімделе қоймайды. Бұл Маркстің диалектиканы қолдануға шығармашылықпен келуінен: диалектиканы қолданумен қатар оны дамыта да білді.

Маркс диалектика қолдануын еш жерге тықпаламайды, жай қолданады да қояды. Біздердің оны байқамайтын себебіміз - диалектика зерттелген зат мазмұнының ішінде, зерттеудің өзінде балқып кетеді, еріп барып зерттеу затының тірі жаны болып қалады. Осыны Маркстің диалектиканы дамытуы жайында да айтуға болар еді: "Капиталда", мысалы, бірде жеке диалектика мәселелерің тағы бірде жеке саяси-экономия мәселелерін шешпейді. Ол бұларды қатар шешті. Саяси-экономикалық мәселелерді қойып, (қажет болса) диалектика мәселелерін де қоса шешіп отырды.

Бұл жағдай кейін әдейі "Капитал" диалектикасын зерттеушілер үшін көптеген қиыншылық тудырды. Таза түрде диалектиканы "Капиталдан" шығарып, бөліп алу қиын. Көзге бірінші түсетін саяси-экономияның категориялары - тауар, ақша, кіріс, пайыз т.б. Диалектикалық мазмұнға жету үшін әлде де үңіле түсу керек. "Капитал" диалектикасының осы бір ерекшелігі зерттеушілерді көпке дейін одан тек Гегель логикасында ғана бар категорияларды іздеп табу жолына салды. Ал Маркс болса, Гегель диалектикасын тек материалистік тұрғыдан түсініп қана қойған жоқ, ол буржуазиялық өндірістің күрделі тетігін ұғынуға мүмкіндік беретін бірқатар жаңа категориялар мен ұғымдар жасап шығарып, оларды диалектикаға енгізді.

Бүтіндік болып табылатын маркстік диалектика - әмбебапты ұстындар, категориялар және "заңдар" бірлігі. Осы бүтіндік негізінде ұстындар жатыр, олар - диалектика теориясының тірі жаны. Бұлардың ең бастысы - заттық іс-әрекет ұстыны. Барлық қалған ұстындар "болмыс пен ойдың барабарлығы, диалектика, - логика және таным теориясының бірлігі, дүние бірлігі т.б.) осы ұстын негізінде ғана орынды түсініліп және қолданыла алады. Мысалы, болмыс пен ойлаудың барабарлығы олар абсолюттік бірдей демейді, ойлау тек практикалық меңгерілген болмысқа ғана барабар. Ендеше ойлау мен болмыс бір-біріне өзара емес, затпен іс-әрекеттің белгілі бір сәтінде ғана барабар. Осы заттық іс-әрекеттің бір сәтінде олар барабарланып, екінші кезеңінде іс-әрекет болмыстың жаңа қабатына тереңдесе бірлігі өзгеріп, ("барабарсызданып") кетеді. Сондықтан да осыны диалектика, логика таным ілімінің өзара жекелігін Гегель жойған болатын. Марксизм бұл мәселеде Гегельді қолдайды, бірақ оны материалистік, заттың іс-әрекет ұстыны тұрғысынан шешеді. Іс-әрекет арқылы меңгерілген болмыс диалектикасы, ойлау логикасы болып, сол арқылы танымалы әрекеттің де логикасы (таным теориясы) болады.

Енді категориялар туралы бірер сөз. Жалпы категорияларды Шындықтың әмбебаптық сипаттамаларын бейнелейтін ойлау формалары дейді. Бұл дұрыс, бірақ категориялардың мәнін түсіну үшін әлі жеткіліксіз. Ойлау өз алдына шындықты емес, "адамдалынған", адамның заттық іс-әрекеті арқылы өзгертілген және өзгертіліп жатқан шындықты бейнелейді. Оған қоса, шындықтың әмбебаптық сипаттамалары, жоғарыда айтылғандай, тек ерекше форма құрулары арқылы, яғни ерекше түрде ғана өмір сүреді. Сондықтан ойлау әмбебаптық жалпы сипаттамаларды тікелей бейнелей алмайды. Ол заттық іс-әрекеттің осы сипаттамаларды меңгеріп және дамытып, оларды өз әмбебаптық формаларына айналдыру үдерісін бейнелейді. Сөйтіп ойлау идеалдық түрде осы формаларды қорытып, оларды өз игілігіне айналдырады.

Категориялар ойлау (және тәжірибе) формалары ретінде тарихи өзгереді, дамиды. Олардың мазмұны мен формасында тек шындықтың әмбебаптық мазмұны ғана емес, осы мазмұнды қоғамдық-тарихи меңгеру мен дамытудың мәні де, әдісі де бейнеленген. Әсіресе, категориялардың кейпінде із қалдыратын қоғамдық қатынастардың тарихи нақты типтері, себебі, адамның табиғатқа қатынасы олардың қоғамдық қатынастар мәніне байланысты. Категориялар (ойлау формалары ретінде) белгілі мөлшерде қоғамдық қатынастардың идеалдық көрінісі. Бір категорияның өзі әртүрлі әлеуметтік типтерде бір-біріне ұқсамайтыны осыдан.

Диалектика - категориялардың бөлінбейтін бүтіндік жүйесі. Алайда сол сияқты диалектиканың заңдары да жиі-жиі сөз болады. Шын мәнінде бұл - "заңдар" белгіленген категориялардың үйлесімді тобынан (ансамблінен) басқа еш нәрсе де емес.

Заттың танушы ойлауға өзін-өзі көрсетер бірінші айқындығы зат болмысының өзімен барабар айқындығы - сапа болып табылады. Сапа өзгерістерге "төзбейді", сапаның өзгеруі дәл осы заттың жойылуымен тең. Одан әрі біз сапаға тікелей қарама-қарсы айқындыққа тап боламыз: затта өзгерістер болып жатады, бірақ сол зат өз күйінде қала береді, өз сапасын жоймайды. Бұл айқындылық сан деп аталады. Зерттеуді одан әрі жалғастыра берсе, сандық өзгерістер сапалық өзгерістерге соқтыратын шекараға алып келеді. Осылай біз сапа мен сананың өзара байланысын сипаттайтын жаңа - өлшем категориясына келеміз. Осы негізгі категориялардың диалектикасы сан өзгерістерінің сапа өзгерістеріне өту заңы деп аталатын байланысты құрастырады.

Сөйтіп, біз зат логикасына жетудің басқа, тереңірек дәрежесіне оның мән дәрежесіне өтеміз. Осы жерде біз қозғалыстың нағыз қайнар көзін - қайшылықты ашамыз. Ол - осы дәреженің басты категориясы. Осы дәрежеге қатынасты "заң" қарама-қарсылықтардың бірлігі мен күрес заңы деп аталады. Заттың мәнінде үнемі шешіліп, бірақ үнемі қайтадан жаңа, бұрынғысынан дамыған түрде пайда болатын қайшылық бар. Осы қайшылық өзінің барлық шешу тәсілдерін тауысқанда, зат өмір сүруді тоқтатады, оның орнына жаңа қайшылығы бар зат пайда болады.

Қайшылық бұл жерде екі жақты рөл атқарады. Бірінші деңгейде бірінші кезең - сан өзгерістер үдерісі, екінші - сапаны сақтау болып табылады. Бірінші деңгейінде секіріс болып көрінген, бұл деңгейде заттың негізгі қайшылығын толық шешіп және осы қайшылықты жаңа затқа жаңа түрде қайта жасап шығару болады (бірінші деңгейде бұл жаңа өлшемге көшу). Бірақ бұл деңгейде де әлі бәрі танылмайды. Қайшылық шешіліп, жаңа қайшылығы бар жаңа зат пайда болды. Солай жалғаса береді.

Диалектиканың бүтіндігі оны бөлшектемей бүтіндік түрде меңгеріп және қолдануды міндеттейді. Бір не бірнеше өзара байланыссыз категориялар мен ұстындардың мазмұны, әсіресе олардың көзқарастық және әдіснамалық мәнін дұрыс түсіну мүмкін емес. Олардың мазмұны мен функцияларын билейтін тек олардың бүтіндігі, іштей өзара байланысы ғана.

Бұл, әсіресе, қайшылық категориясынан айқын көрінеді. Қайшылық категориясын меңгеру үшін, адамның өз қабілетінің игілігіне айналдыру үшін ол басқа да бірқатар категорияларды меңгеруді талап етеді. Оны қолданғанда да тап солай болады. Қайшылық заттардың дәл мәнінде орын алады: сондықтан, қайшылық категориясын қолдану үшін олардың осы мәніне "жету" қажет. Ал бұл үшін диалектиканың басқа да, ең алдымен онымен логикалық - затты тануды алатын болсақ, тарихи да - алдында тұрған категорияларды меңгеріп алу қажет. Өйткені затты нағыз тану Деген сол заттың табиғатын категориялық түрде ашу болады.

Адам затта қайшылық болуға тиісті екенін "біледі" және ол оны сол заттың сыртқы тұлғасынан "табады". Ол бірінші кездескен Қарама-қарсылықтарды ("оң мен сол", "жоғары мен төмен" сияқты) ала салып, оларды диалектикалық қайшылық осы деп көрсетуге тырысады. Алғаш сөз салғанда бұл жерде қайшылықтың барлық "белгілері" бар сияқты: жоғары мен төмен бірін-бірі талап етіп, сонымен қатар бірін-бірі теріске шығарады. Бірақ бұл тек алғаш көз салғанда ғана. Мұндай өзара өмір сүретін қарама-қарсылықтар қайшылық емес. Қайшылық дейтініміз кез-келген қатынастардың емес, мәні бір, яғни мәндік қарама-қарсылықтар қатынасы. Бірақ қайшылық аталуға бұл да жеткіліксіз. Сыртқы қарама-қарсылықтар бір-біріне еніп, бір-бірі арқылы өмір сүрмейді. Қайшылық тек қарама-қарсылықтардың кездесуі ғана емес, олардың шешілуі, оларды синтездеу арқылы, жаңа формаға келтіру арқылы шешіледі.

Диалектиканы грамматиканың ережесіндей "жаттап" алу мүмкін емес. Диалектиканы олай игеруге болмайды. Бар мәселе мынада: диалектика мәтін арқылы берілгенмен, "диалектикалық" мәтіндер диалектиканың көлеңкесі ғана. Неге солай? Себебі, диалектика ең алдымен адамзаттың даму тарихында қалыптасқан практикалық және рухани қабілеті. Бұл іс-әрекет, әрбір іс-әрекет секілді ол еш уақытта да өзінің нәтижесімен теңдеспейді. Сондықтан диалектиканы баяндайтын мәтін ең алдымен қоғамдық-тарихи мәдениет болып табылатын көп өлшемді диалектика мазмұнының фрагменті, "кесігі" ғана.

Маркстік диалектика - шығармашылық логикасы. Бұл бос сөздер тізбегі емес. Бұл алдымен оның іс-әрекеттің түрлерінің басқа біреуінде де емес, тек шығармашылық әрекетте ғана білінеді. Ұқсастық арқылы танылады. Шығармашылық - заттық іс-әрекеттің жоғарғы және адам мәніне ең сайлы формасы. Оның мәні - дамудың мүмкіндіктерін ашып, жаңа мүмкіндіктер жаратып және оларды неғұрлым толығырақ іске асыруда. Шығармашылық үнемі шектен асуға бағытталған. Ол әрқашан.өткенді ұмытпай, өзін онымен байытып, қазіргі шағында болашаққа ұмтыла түсуде. Шығармашылық адам шындығының жиегін әрдайым кеңейту, әрине, адамнан тыс дүниені жыртқыштық экспансияға ұшырату мағынасында емес, адамдық дүниенің даму мүмкіндіктерін құнттап жалғастыру мәнінде.

Шығармашылық адамнан тыс табиғат мәдениетін өзгерту ғана емес. Шығармашылықтың негізгі мәні - адамның (субъект ретінде) өзінің адамдық мәні үнемі адамдана түсетін басқа адамдар - субъектілерімен қатынастарында өздігінен дамуы. Сонымен, шығармашылық -заттар жасау, адамның іс-әрекет тәсілдерін, ойлауын, талғамын, бағалауын т.б. яғни адамның өзін зерттеу. Заттарды жасап және өзгерту бұл жерде мақсат емес, құрал болып табылады. Сондықтан шығармашылық сыртқа қарай бағытталып қоймай, өзіне қарай да бағытталған. Шығармашылықтың өзін дамыту - шығармашылықтың міндетті шарты.

Диалектиканы шығармашылық логикасы дегенде біз тап осы мағынада айтамыз. Осылай түсінілген логика шығармашылық әрекетте ғана меңгерілуі мүмкін деп айтқанда, адам өзін өзгертіп және тарих жетістігі болып табылатын диалектиканы ілгері дамытып қана оны өзінің игілігіне айналдыра алады.

Диалектика дербес емес. Ол адамдардың, субъектілердің қоғамдық-тарихи игілігі болып табылып, шын өмір сүріп және дамып отырады. Диалектиканы дүниеге келтіріп, дамытатын да адамдардың өздері. Сондықтан нағыз диалектика дерексіз доктрина, не әлдебір кабинеттік ілім бола алмайды, сонымен бірге ол адамның дүниедегі барлық болмысының тәсілін қамтып және оларға өзі өтіп алмай толық түрде адам ойлауының жай логикасы бола да алмайды. Егер адам бір жағынан (диалектикалық емес) өмір сүріп, ал екінші жағынан (диалектикалық) логикамен ойлайтын болса, онда соңғысының да толық бағалы бола алмайтыны нақ. Соған қарамастан, адамзат дамуының ұзақ кезеңінде іс-әрекеттің және оның салдарының (жаттандылық) стихиялық қалыптасып және стихиялық дамығандығынан адам бүтін емес, сыңаржақтанып, бөлшектеніп дамып келді. Бұл кезеңде жалпы адам қабілеттері адамнан қаттанған түрінде дамыды - ғылым, өнер т.б. сияқты. Диалектикада көпшілік адамдардан бөлінген рухтық өндіріс өрісінде философияда дамиды. Диалектика маманы адамзаттың диалектикалық мәдениетін дамытуға қатыса отырып, өз ой өрісін де дамыта түседі. Бірақ көбінесе ол өз мамандығы шеңберінде (лекция оқуда, кітап шығаруда) ғана диалектика болып қалады да, өз мамандық кәсібінен бөтен істе, онысын өзі байқамай, есті пайымды, метафизикалы ойлай беруі мүмкін. Практикалық өмір айналасындағы жағдай одан да күрделі. Кейбір жағдайда тіпті диалектика маманы да өз бетімен ойлау қабілеті жоқ адам сияқты болып қалуы мүмкін.

Нағыз диалектика, сонымен, тек өмір салты мен ойлау салтының бірлігі ғана болуы мүмкін. Тап осы жерде оның танымпаз ақыл-ойдың логикасы ғана бола алмайтыны анық көрінеді. Адам, адам ретінде жай танушы субъекті болып қана қоймайды. Таным - оның өмірінің (ойлауының да) "өлшеулерінің" бірі ғана. Адам сонымен бірге қылықтық та, яғни өнегелі де субъект. Енді, сайып келгенде, адам болмысы мен ойлауының үшінші өлшемі -оның шындықты сұлулық заңымен қайта құруы, эстетикалық көрінуі.

Диалектикалық логика деген ол тек адам өмірі мен ойлауының таныммен ғана байланысты "кесігі" деп табу дұрыс болмас еді. Бүтінді дамыған адамның өмірінде оның болмысының барлық өлшеулері де гармониялық байланыста. Сондықтан диалектика оның танымының ғана емес, адамгершілігінің де, шындыққа эстетикалық қатынасының да ішкі логикасы болып табылады.

Ал бұл диалектиканың коммунистік көзқарастың ішкі логикасы ретінде дамуы, диалектиканы тек таным логикасы (теориясы) деп тұжырымдау тенденцияны жою жолында ғана жемісті болуы мүмкін дегенді білдіреді. Диалектиканың көзқарастық және әдіснамалық функцияларының толықтығын қамтамасыз ету тек адамның дүниеге, өзіне деген адамгершілік және эстетикалық қатынастар тәсілдерін танумен қатар диалектика теориясының мазмұнындағы шығармашылық синтезді айқындау жолында ғана мүмкін.

Бұл жұмыс болашақта әртүрлі буржуазиялық диалектика тұғырнамаларын конструктивтік сынау ісінде де маңызды болып шығады. Бұлай дейтініміз қазіргі буржуазиялық философияда диалектиканы жоққа шығарудан гөрі оны мойындау тенденциясы басымдау. Бірақ бұл мойындау оның ең жоғарғы дамыған формасын - маркстік диалектиканы мойындау емес. Көптеген буржуазиялық философтар маркстік диалектиканы Гегельдікінен айыра алмайды, оларды әдейі "туыстырып" барабарлайды. Бұлай шатыстыруды бастап берген Э.Бернштейн болатын. Ол тіпті диалектиканы Маркстің ілімінде жалған элемент деп тапты. Кейбір буржуазиялық философтар тек маркстікті ғана емес, гегельдік диалектиканы да бұрмалау жолымен келе жатыр.

Дегенмен, буржуазиялық философтардың маркстік диалектикаға қарсы ашық күресетін бір тармағы бар. Бұл - диалектиканың табиғатта болу мәселесі. Сартр, мысалы, өзінің "Диалектикалық ақыл-ойды сынауында" "тек адам тарихының өрісі ғана диалектика өрісі", - дейді. Тарихта, - деп жазады Сартр, - адамдардың саналы мақсат қоюшы іс-әрекеті арқылы іске асатын диалектикалық қажеттілік әсер етеді. Табиғат, оның айтуынша, "аналитикалық қажеттіліктің әлемі", сондықтан, онда диалектикаға орын жоқ. Бұл диалектиканың табиғатты тануға қолданыла алмайтынын дәлелдейді, - дейді ол.

Қазіргі кезде көптеген буржуазиялық философтар "өзінің" диалектикасын жасап шығаруға тырысады. Олар тек өзінің ғана түсінігін нағыз диалектика деп, басқа нұсқалардың бәрін алдамшы деп жариялайды. Осылай, "критикалық", "трагикалық", "негативтік", "онтологиялық", "реалдық", "экзистенциалдық" және т.б. "диалектикалар" пайда болды.

Бұлардың бәрі маркстік диалектикаға тікелей не жанама түрде қарсы бағытталған.

Диалектиканың осы және басқа варианттарын шын сынау бізде маркстік диалектиканы дамыту ісімен бірге жүргізіліп келе жатыр.

Диалектиканы дамыту мақсатына деген дұрыс көзқарас дүниені коммунистік тұрғыдан өзгертіп-құру мақсатын іске асырудың қажетті және маңызды құралы деп түсінуде. Диалектика сондай құрал болып табылады да.

А.А.Хамидов. Что такое диалектика?

− Алма-Ата: "Знание", 1984.-С.3-15.

* * *

Он жеті жыл бұрын, диалектиканың мәні менің түсінуімше, тура солай болды. Турасында, жарияланатын мәтін біркелкі түсінікті қасиетке ие болғандықтан, сол кезеңдегі бұл сұрақ бойынша көтерілгеннің барлығын қамтымайды. Бірақ мәселе онда емес. Қалай болғанда да, сол уақыттан бері, менің мамандандырылған санамда, сонымен қатар диалектиканың мәнін түсіну түбірлі өзгеріске ұшырады. Сондықтан, осы түсінікке және жарияланатын мәтінге байланысты бірнеше ой айтқым келіп отыр.

Дегенмен мен қазір олардың бірқатарын қабылдаймын; олай болмаған жағдайда оларды жарияламайтын едім. Бұл мәтінде бәрінен бұрын марксизмоцентризм көзге түседі: сол уақытта Маркстің және Маркстік (Э.В.Ильенков, Г.С.Батищев, Т.В.Копнин, А.С.Арсеньев, В.С.Библер, Л.K.Науменко және т.б. сияқты философтар бейнесінде) диалектиканың нұсқасы мен бір ғана түп нұсқа болды. Мен, оны дамыту мен жетілдіру қажет екендігін түсіндім, бірақ жұмыстың тура осы бағытта жүру керек екендігіне көзім жетті. Өткен және заманауи өңделген диалектиканың барлық басқа нұсқаларына жоғары деңгейдегі сыни, скептикалық және ашық нигилистік қатынастағы бағыт тән болды.

Кеңес уақытында, XX жүзжылдықтағы маркстік емес бағдардағы философтармен жасалған, диалектиканың барлық варианттары, тек төмендегідей мақсатпен жасалады деп есептелінді: Міндетті түрде тікелей маркстік диалектикаға қарсы тұру - (Бұл бағыттың көлеңкесі, жарияланатын мәтінде де бар). Осыған байланысты, философтардың алдында барлық осы нұсқаларды сынау тапсырмасы тұрды. Бірақ, әрине, мәселе сынауда емес, оның алған бағытында. Бұл сынның алдын ала дайындалып қойылған өлшемдері болды: сынның жалғыз өлшемі, маркстік диалектиканың өзі болды. Мұнда "сын" сондықтан еш өрістеусіз қолдау тауып отырды. "Сынға" алынатын диалектиканың нұсқасы марксистік нұсқамен салыстыра келе, оған сай келмейтіндердің барлығы, сол уақытқа және мүлдем диалектикаға қатысы жоқ толықтай талаптарға жауап бермейді деп жарияланды.

Әрине, сынның шекті формасы осындай. Алайда, марксистерге дейінгі және марксистік емес диалектиканың нұсқаларының жетілдірілген бейнелері марксизмцентристік бағыттан шықты. Сондықтан, сын бір сарындағы қасиетке еріксіз ие болды; сонымен қатар, оның өз-өзіне сыны, яғни оның өз-өзіне бағытталғаны болмады.

Бақытқа орай, бұл уақыт өтіп кетті. Қазіргі уақытта менің марксистік диалектикаға және диалектиканың басқа нұсқаларына қатынасым күрт өзгерді24. Ендігі кезекте, мен марксистік, дәлірек диалектиканың гегельдік-марксистік нұсқасы, диалектиканың бір дәстүрін ғана, нақтырақ айтсақ Гераклит Эфесскийден шығатын дәстүрдің қалыптасуы мен дамуын ғана анықтайды деп санаймын. Дегенмен, Гегельге дейінгі, батыс-еуропалық философияда басқа дәстүрлер де болды. Диалектиканың көрсетілген нұсқаларының ерекшелігі, қайшылық категориясын ("контрадикцио центризм" деп айтуға болатын) абсолютизациялау болып табылады. Сөзсіз әрине бұл ерекше маңызды категория, бірақ, менің қазіргі уақыттағы тұжырымым бойынша, оны "диалектиканың ядросына" айналдырудың керегі жоқ. Диалектика теориясының кеңестік түрінде қайшылық категориясы ерекше абсолюттандырылды. Менің аспиранттық өткен күндерімнен төмендегідей көрініс есіме түседі. Мен, менің ғылыми жетекшім Э.В.Ильенков пен жаратылыстанудағы диалектикасы жайындағы КСРО FA философия институтының "Жаратылыстанудың философиялық сұрақтары бөлімінің" өкілінің (егерде менің есімнен шықпаса И.А.Акчурин болуы керек) арасындағы болған ресми емес әңгімеге куәгер болдым. Ильенковпен әңгімелесуші адам, Н.Бордың толықтырушылық ұстынына сүйеніп айтқан ойына, Ильенков былай жауап берді: "Бірақ бұл әлі қайшылық емес". Осы орайда мен оның жағында болдым.

Мен бұған қазіргі уақытта басқаша қараймын. Қайшылық - тек қайшылық арақатынасының бір формасы ғана. Объективті түрде басқалары да болатындығы даусыз. Сондықтан оларды диалектикадан ажырату ақылға сыйымсыз. Менің көзқарасым бойынша, В.И.Лениннің диалектикасының көп дифинициясының арасында, оның мәнін тікелей көрсететін, біреуі ғана бар: "Диалектиканы қысқаша, қайшылықтың бірлігі жайындағы ғылым ретінде анықтауға болады. Мұнымен диалектиканың ядросы қамтылғанымен, дамыту мен жетілдіруді талап етеді25". Оған К.Ясперстің келесі пікірі сай келеді: "Диалектика да өзінің мәні бойынша әр алуан. Жалпы ол үшін, тек ондағы мәнді мағынаға ие қайшылықтар ғана қалады"26. Қос үзінділердің негізі, ондағы қайшылық жайындағы әңгіме болып табылады. Мысалы, Инь мен Янь, - қарама-қарсылық болғанымен, олардың қатынасы қалай болғанда да қайшылық емес (қазіргі кейбір синологтар тұжырымы бойынша дуализм де болып табылмайды).

Бұл толықтыруларды аяқтай келе, мен диалектика теориясы дамыту мен жетілдіруді қажет ететіндігін айтқым келеді. Мен үшін әрине, Гегель және Маркстің мықты деген ізбасарлары, бұл еңбекке баға жетпес үлес қосқаны даусыз. Сондықтан ол қалай болғанда да терістелмеуі қажет. Бірақ диалектика теориясының дамуы мен жетілуі, тек бұл нұсқаның дамуы мен жетілуімен шектелмеуі қажет. Бірінші кезекте, тек Батыс Еуропадағы философияда ғана емес, сонымен қатар Россия және т.б. сияқты Шығыс философиясындағы (Орта және Қиыр Шығысты есептей отырып) көптеген мыңжылдықтар бойы жасалған, барлық оңтайлы дүниелерді шығармашылықты сыни тұрғыдан жинақтайтын (синтез), өзіне тән Интегралды Диалектика қажет. Демек, дер кезінде қайшылық түрлерінің иерархиясын (Nota bene: субординацияны емес!) қалыптастыру қажет. Тек осы қиын жұмысты жеңе отырып, диалектиканың жаңа теориясы өзінің ары қарайғы даму мүмкіндігіне ие болады...

Что такое диалектика?

Адам әлемі. - 2001. №4. - С. 39-40.





ОЙЛАУ ЖӘНЕ ОНЫҢ ҰСТЫНДАРЫ

ОЙЛАУ ТАБИҒАТЫ ХАҚЫНДА

Мамия БАКАНИДЗЕ

Ойлау мәселесінің жалпы экспозициясы

Таным теориясының негізгі өзегін құрайтын адам ойлауын және жалпы идеалдық "элементті" зерттеу кейбір логикалық-гносеологиялық сипаттағы қиындықтарға тіреледі. Денесі жоқ объектіні зерттеуді қалай құруға болады. Объективтік ақиқаттық маңызы бар білімге қол жеткізу үшін қандай нәрселерді басшылыққа алу керек? Танымдық қызметте жанданатын ойлау қызметін сол қызметтің объектісі болатын ойлаудан қалай ажыратуға болады?

Ойлау туралы ғылымның тарихында осы мәселені шешудің бірнеше, негізінде екі қарама-қарсы жақтарға ойысатын әрекеттері болды.

Бірінші бағыт танымдық қызметтің дайын нәтижелерін, білімдерді, сол үдерістің аяқталған формасын негізге алады. Бұл бағыттың ең ауыр бедеулігі - ол танымның нәтижелерін оларды туғызатын мағыналы ойлау үдерісінен ажыратады. Мәселені мағынасыздандыруда бұл бағыттың неопозитивистік түрі одан да әрі кетеді: идеалдықты оның лингвистикалық элементіне, тілге балап, осы соңғы түрде логика ғылымының пәні ретінде ұсынады27.

Бір қарағанда зерттеудегі мұндай тұрғы біршама объективтік болып көрінеді. Зерттеушінің көз алдында ойлау өзінің тікелей формасында - оның дайын нәтижелері жағынан - белгілі бір символдар мен таңбалардың қатынастарының жүйесі ретінде тұр. Сондықтан да символдар және таңбалармен болатын ерекше операция, белгілі бір материалдық объектілермен формасы жағынан соларды қақпақылау (манипуляция) сияқтанатын, қызмет позитивистің көзінде өзінше дербес маңызға ие болып, өнімді ойлаудағы мағыналы үдерістің орнын баса алады.

Ойлауды зерттеу осы бағытта құрылғанда символистік аппарат және бейнелеудің материалдық-техникалық құралдары бейнеленетін мазмұнға, идеалдық бейнеге тәуелсіз маңызға ие болады. Таңбалар жүйесін өзгерту операцияларына, бір формуланы екіншілерінен "шығару" үдерісіне (басқаша айтқанда, қатып қалған символдар жүйесін динамикаға, қозғалысқа келтіру) жасалатын талдау техникалық жүйенің, тілдік қаңқаның дербестігінің соншалықты жалған елес екенін көрсетеді. Осындай "символдармен ойлаудың" (ғылыми айналымға М.Шлик енгізген неопозитивистердің ең сүйікті формалдық таңбалар жүйесімен жұмыс істеуді білдіретін термин) ақылға сыйымды етіп, оның мүмкіндіктерін түсіндіру үшін сол символдардан әлдеқашан өздері ада еткен мазмұндарына қайта жүгінуге мәжбүр болады. Таңбалар жүйелерінің және құрылымының өзгертілуінің негізін құрайтын семантикалық элементке бас ұру қажеттілігінен туатын осындай факт осы "нақты материалдық объектілердің" (Д.Гильберт) қозғалыс үдерістерінің тікелей мазмұны идеалдық ойлау үдерісі екенін тағы да айғақтайды және тілдік құрылымдардың ойлаусыз болмайтынын, оның басты рөл атқаратынын көрсетеді.

Ойлауды тілдік таңбалардың (символдардың) арақатынасы деп танитын көзқарас өзгеше бір неопозитивистік логика теориясына ұласты да қалыптасты. Бұл теорияның формализмі - бейнелеудің материалдық (тілдік) формасын поэтикалық мазмұннан айыру, идеалдық үдерісті тілге балау, оны семантикалық элементтен бөлінген дербес нәрсеге айналдыру, форманы (мазмұнды білдірудің құралын) әсіре бағалау. Бұл соңғысы - ойлау мен идеалдық фактіні тұрпайы материалистік түрде теріске шығару, логика ғылымын, ойлау туралы ғылымды семиотикаға, таңбалар, таңбалық жүйелер туралы ғылымға айналдыру. Бірақ, тіпті логика ғылымының пәнін осындай дөрекі қарапайым анықтаудың өзінде де ойлау өзінің одан құтылмайтындай түрінде - формалдық таңбалар жүйелерінің тек өз ішінде және тек өзі арқылы бола алатын негізі болып көрінеді.

Кезінде Р.Карнап28 ұсынған тілдің семантикалық элементін синтаксиске балауға бағытталған неопозитивистік бағдарлама және кейінгі оны per se қарастыру regressus ad infinitum29 формасында формализмнің айрықша қайшылығына ұрынды.

Формалдық тіл жүйесінің қалыпты қызмет атқаруы үшін формалдықтан тыс оған (рекурсивтік немесе имплициттік) түрде формалдылыққа келтірілетін тілге қажетті негізгі символдарды, оған шығарудың тәртібінің "ережелері" және түсіндірмелерді соның көмегімен кіргізуге болатын мағыналы тіл жүйесі (семантика), басқаша айтсақ, логикалық жіктелген мағыналы ойлау үдерісінің өрістетілген жүйесі болуы тиіс, яғни формалдандырылған тіл жүйесінің негізі қажет. Ал осы түпкі мағыналы тіл жүйесін өз кезегінде тағы да формалдылыққа келтіру әрекеті неопозитивистердің құтыламыз деп ойлаған логикалық тұйықтыққа қайта алып келеді. Бұл жөнінде Л.Науменко айтқан сынның жөні бар: "Метатіл"-ді өз кезегінде формалдандырсақ (ол "ғылым философиясының" арманы ғой), онда бұрынғы мәселе осы соңғыға қатысты қайта туындайды: мағыналы метатілді тағы да құру қажет болып шығады да, оны тағы да формалдандыру қажет, ал одан соң тағы да... шексіз кете береді"30. Кезінде логикалық позитивизмнің негізін салушылардың бірі Б.Рассел де "лингвистикалық" философияның (философиялық проблемаларды тек тілдік, лингвистикалық мәселеге айналдыратын) бос схоластикаға ұрынуы мүмкін екендігін болжаған болатын31. Ал бізге сол мүмкіндіктің шындыққа айналғанына куәлік ету ғана қалып тұр: қазіргі неопозитивистік логика теориялары түгелімен тілдік фетишизмнің тұтқынында қалып және ғылымдағы өркениеттенген пұтқа табынушылықтың бір көрінісі болып отыр.

Ойлауды тілге, лингвистикалық формаға балауға тырысу да, оны тілден айыру да әдіснамалық жағынан жарамсыз. Сырт көзге қаншалықты қарама-қарсы болып көрінгенмен олар түбінде бәрібір әдіснамалық жағынан туыс болып шығады: біріншісі ойлау мәселесін тіл мәселесімен ауыстырады, сөйтіп, мәселені жоғалтады, екіншісі бір үдерістің ажырамас жақтарын бір-біріне қарама-қарсы қояды да, бұл да мәселені жоғалтады, ойлауды таза, материямен байланыспаған түрде зерттеу де орындалуы мүмкін емес мағынасыз міндет.

"Рухка о бастан материямен астасу" тағдыры жазылған, - деп жазады К.Маркс, - ал ол мұнда ауа толқындарының қозғалысы, яғни сөйлеу түрінде іске асады. Сана қанша байырғы болса, тіл де сонша байырғы; тіл - практикалық, басқа адамдар үшін де бар және сол арқылы менің өзіме де бар шын сана және сана сияқты тіл де басқа адамдармен қарым-қатынастың мұқтаждығынан, айрықша қажеттілігінен пайда болады32".

Ойлауды заттық-объектілі әрі объективтік (яғни зерттелетін объектінің табиғатына да, оны тану тәсілінің міндеттері мен мақсаттарына да сай), формада қарастыруды оның тілдік сөйлеу (сезімділі материалдық) формасы мүмкін етеді, өйткені тек осы форманың ғана нақты бағасы бар.

Ойлаудың пәні ретіндегі объектінің міндетті формасы - оның болмысының сезім арқылы түйсінуге болатын формасы, - дейді Аристотель, - және бұл ойлаудың, яғни жалпы идеалдықтың өзі ойлаудың объектісі болып тұрғанда да солай. "Сезімдермен қабылданатын көлемді нәрселерден басқа ешқандай жеке заттар жоқ, ойдың заттары сезімдік түйсіну формаларында ғана бола алады: <бұған жататындар> абстракциялар деп аталатындар да, сезіммен танылатындардың қасиеттері мен қосындылары да. Сондықтан да сезімдік қабылдауға қабілетсіз <адам> еш нәрсеге үйрене де, еш нәрсені зердемен тани да алмайды. Сондықтан адам ой жүзінде аңдайтын болғандықтан ол әрі бейнелерді де аңдауы қажет"33. Аристотельдің бұл ойының дұрыстығы біздіңше күмән туғызбайды.

Ойлаудың теориялық формасы деп есептелетін ғылым үшін оның объектісі өзінің алғашқы күйінде белгілі бір "тыныс тапқан" нысан түрінде беріледі; бұл тіпті зерттеудің объектісі диалектикалық үдерістер, қозғалыс пен "тынымсыздық" формалары болғанда да солай. Капиталист коғамның экономикалық нақтылығына жасаған талдауын Маркс капитализмнің экономикалық формаларының құрылу динамикасынан емес, бұл экономикалық жүйенің бар болмысының ең қарапайым формасынан, тауардан, яғни қозғалыстың тоқтаған формасынан бастайды.

Материалдыққа, сезімдік элементке ешбір қатыссыз, қатысы бола алмайтын нақты нәрсе танымнан тыс, танылуы мүмкін емес "өзіндік зат", танымдық игеруге ұстын жүзінде берілмейтін нәрсе. Сезімдік аңдаудан абстрактылық ойлауға және одан практикаға дейтін танымның Лениндік формуласы "тәнсіз" абстракцияларды зерттейтін (математика, логика, психология т.б.) ғылымдарға қатысты да өзінің әмбебаптық мәнін жоймайды.

Тек тілде және тіл арқылы ғана ойлау өзі қол жеткізе алатын нақтылыққа ие; бұл формадан тыс ол тек психикалық потенция түрінде бар. Идеалдылықтың тілдік болу формасы ойлаудың белгілі бір нәтижесін бекітуге ғана емес, оны объективтендіріп, объективтік субъектіден тыс берілген нақтылық түрінде талдауға мүмкіндік береді.

Тілдің рөліне баға бере келіп, Гегель: "... Ойдың сөзбен астастығын оның бір кемшілігі немесе бақытсыздығы деп есептеу бір күлкілі нәрсе болар еді, өйткені әншейіндегі сөзбен жеткізуге болмайтынды ең керемет нәрсе дейтін менмен пікірдің ешбір негізі жоқ. Өйткені жеткізуге болмайтын нәрсе шын мағынасында күңгірт, әлі айқындыққа жетпеген мазмұн тек сөзде форма тапқанда ғана айқындыққа ие болады. Сөз сондықтан да ойға өзіне лайық және ең ақиқат нақты болмыс дарытады. Рас, заттарды игермей тұрып тек сөздермен ойлау мүмкіндігі бар. Бірақ бұған сөз емес, кемістіктерге толы, бұлдыр, мағынасыз ойлау айыпты"34.

Тілдік элемент (сөз - атау) идеалдық салада заттың өмір сүру тәсілі35. Идеалдыққа айналған заттың мазмұнын (яғни заттың идеалдық түрде болуының) ойлау саласында берудің (бұған сөйлеу тілі мен әртүрлі таңбалар жүйесін қосқанда да) басқа жолы жоқ.

Дегенмен идеалдықты материалдық формасында зерттеу мәселесі үшін маңызды бір жағдайды көрсете кеткен жөн. Сөз ноэтикалық мазмұнды берудегі символикалық және таңбалық формалардың айырмашылығымен олардың арақатынастарының айырмашылығын таным үдерісі мен оның әртүрлі деңгейлеріне сай ажырату қажеттігі туралы болып отыр.36

Символ мен таңбаны ажырататын шекараны біріншісін танымның сезімдік-имаголық, екіншісін рационалдық-теориялық деңгейлермен байланыстыра отырып Гегель өте дәл көрсетті.

Философия тарихында танымның сезімдік-көрнекі және абстрактылық деңгейлерін ажырату - ең қарапайым факт. Бірақ бұл көбінесе гносеологиялық мазмұны жағынан зерттеліп, ол мазмұнның көріну формалары жағы кенжелеп қалды, өйткені ол лингвистика ғылымының құзырына жатады деп есептелді. Сананың фило - және онтогенетикалық даму жолдарының ұстын жүзінде бірдейлік фактісі (ал бұл таным теориясының тарихтық бағытының, әсіресе Гегель философиясы мен марксизмнің жемісі еді) символикалық және таңбалық бейнелеу формаларының арақатынасын талдау үшін түбегейлі маңызға ие. Бұл айырмашылықтың таза лингвистикалық жағы да жеткілікті дәрежеде толық зерттелген.

Қарастырылып отырған тұста сөз жеке таным актілерінде байқалып жүрген осы тарихи заңдылықты қысқа түрде баяндаудың бір ғана қыры жөнінде болып отыр.

Субъект пен объект арасындағы практикалық-сезімдік әрекетпен бірге жүретін сезімдік қабылдау елесі, аңдау үдерістері осы әрекеттің субъективтік проекциясы ретінде алғашқы деңгейлерінде сол заттардың көрнекті бейнелері түрінде пайда болады. Танымның бұл дәрежесіндегі нәтиже - танылатын объектінің қарапайым сыртқы көрінісін беретін бейне. Объект субъективтік кеңістік пен уақытқа, оның өрісіне көшкендей. Объектінің субъективтіктен тыс және субъективтіктің ішіндегі болмыс формаларының арасындағы айырмашылық тек мазмұнға қатысты; субъект заттың сыртқы сұлбасымен жүріп, соның пішінінің бейнесін ұстайды; бейнені "ұстау" үшін (репродукциялық жады - қайтадан өндіру - М.Б.) оны көрсетудің құралдары жөнінде қам жеудің бұл деңгейде қажеттігі жоқ. Субъективтік аяда, жалпы ақыл - ой қызметінде бейненің затты көрсетудің (репрезентация) формасы. Затты сезімдік бейнемен символдау деген осы.

Санамен ұштасқан символдың табиғаты өзінің нақты болмысында бейнеленген мазмұнмен үндес бағыттағы мағынаны білдіреді, сондықтан да сана "жалпы елестерді білдіру үшін образдар арқылы формаға ие болуға тиіс белгілі бір мазмұнға өзінің дербес мағынасымен сай келетіннен басқа ешқандай сезімдік материалды таңдамайды"37.

Сезімдік-практикалық және рухани-теориялық жағынан меңгеріліп алуға тиісті объектінің субъектіге іс-әрекетінің осы негізгі мазмұнын құрайтын үдерісте қарапайым бір жалқылық ретінде қарама-қарсы тұрғандығы оны символикалық түрде бейнелеу мүмкіндігін анықтайтын жағдай. Оның болмысының ерекшелік және бүкіл жалпы формасы субъектінің назарынан тыс қалады, өйткені оның назары өзінің субъективтік мақсатымен (мүддемен) толығынан бағытталған, объектінің мазмұнының біріншілігін тәрк етеді, соның салдарынан объектінің ең кездейсоқ және мәнсіз белгілеріне толық тәуелді болып шығады. Объектінің сыртқы қырларының деңгейінде ойлау әлі осындай болуға мәжбүр. Танымның сезімдік-көрнекті сатысынан рационалдық сатысына ауысуына байланысты сезімдік бейне енді символдаудың көрнекі көрсету қызметінен айырылды. Бейне енді мазмұнды білдірудің ең негізгі құралы болудан қалады. Ол тіпті объектінің көрнектілігі және тікелей сезімділігі жоқ бүкілжалпы айқындықтарын игеру және бейнелеу жолындағы тосқауылға айналады38. Ойлау енді бейнелермен әрекет ете алмайды; ол жаңа деңгейде көрнекі емес, бейнесіз, ол енді нәзіктеу, жалқы заттың сезімдік пішініне тәуелсіз нәрсемен байланысты. Оның ендігі материалының өзіндік дербес маңызы жоқ.

Тілдік (таңбалық) материя белгілі бір мағынаны (және сол арқылы танымдық қызметте де) өзінің рухани субстанциясынан (ал бұл да тіл сияқты шын мағынасындағы субстанция емес) толығымен және түбегейлі түрде қабылдайды. Бұл үдерістің мәні - білдірудің символикалық формасынан таңбалық формасына өту39. Ұзақ және белгілі өңдеуден кейін таңбалық жүйенің құрылымында (оның "морфологиясы" мен "синтаксисінде") өзіндік ерекше формада заттар дүниесінің "физиологиясы" өз бейнесін табады. Сәйкес келетін таңбалық жүйе заттық дүниенің "тілдік үлгісі" іспеттес айқындыққа ие болады.

Теорияның аксиомалык-дедуктивтік құрылу жағдайында тілдік таңбалар заттық дүние объектілерінің "орнын басады". Теорияның пәнін элиминациялау (аластау, зерттейтін нәрсесінен ада ету - Қ.Ә.) сияқты жалған көзқарас туады. Ойлаудың өз объектісімен дәнекерленген байланысын түсіне алмайтындықтан, сөйтіп тікелей көріністің елесімен тұтқындалған неопозитивнстік гносеология Осы жалған көріністі шын ақиқат ретінде қабылдайды. Сондықтан да формалданған таңбалық жүйенің құрылу үдерісін неопозитивистер "абстракциялардан" (мәніс пен мағынадан) ада ету деп қарайды. Белгілі ірі математик және логик С.К.Клини неопозитивистік философияның тұрғысында былай дейді: мұндай түзімде "барлық сөздердің барлық мағынасы қараудан шығарылған, бұл сөздерді теорияда қолданудың барлық шарттары, анық айтылған... Біз барлық мағына мен мәннен ажырап тек форманы ғана сақтағанда ондай теорияны формалданған дейміз. Формалданған теория енді ойластырылған мағыналы сөздер жүйесі емес, сөздерден жалғасқан сөйлемдер, ал бұл соңғылар әріптердің тізбегі... теория қатаң формалданғанда ол мағынадан толық ажырайды"40. Формалданған теорияны құрудың техникасына жіті бара бермей-ақ оны сөздердің бір тізбегі деп, ал сөздерді әріптердің белгілі бір тізбегі деп қарау мағыналы теорияның пәніне жататын заттар дүниесіндегі арақатынастарды дәнекерді түрде бейнелейтінін атап өткен жөн. Басқаша айтсақ, формалдық жүйедегі таңбалардың архитектоникасы (жүйелі үйлесімділігі - М.Б.) мен субординациясы (сатылы бағыныштылығы - М.Б.) мағыналы теория арқылы заттар дүниесіндегі объектілердің архитектоникасы мен субординациясын бейнелейді: "математикалық символдардың арасындағы қандай да болмасын қатынас, - деп жазды П.Б.Чебышев осыған байланысты, -нақтылық заттардың арасындағы соған сай қатынастарды бейнелейді"41.

Заттар дүниесіндегі объектінің формалдық жүйеде дәнекерленген түрде (таңба арқылы) қатысу фактісі дәнекерленген нәрседен тікелей катысуды, тікелей болуды талап ететін неопозитивистік ойлау тәсілі үшін түсініксіз. Ал формалдық жүйеде нақтылық объект өзінің тікелей формасында жоқ болғандықтан (абстракциялаудың әрбір жаңа дәрежесінде формалдық жүйе мен объектінің "арасы" алыстай береді) неопозитивтік ойлау үдерісі тікелейліктің ар жағындағы жатқанды мойындаудан бас тартады. Сондықтан оған формалданған нәрсе нысансыз да мазмұнсыз.

Ал шындығында "формалдылық" деген мазмұннан жұрдайлықты немесе қандай да болмасын мазмұнға тәуелсіздікті білдірмейді42. "Формалдық символдар..., - деп жазады С.К.Клини, - қарапайым таңбалар, бір мағынаны білдіретін символдар емес. Әрбір символ кірген сайын оны тап сол символ деп тани аламыз және оны басқа барлық формалдық символдардан ажырата білеміз деп есептеледі. Мысалы, біз ауыспалыларды тани аламыз деп есептелінеді... формалдық жүйе үшін білдірушілер ешнәрсе білдірмейді, тек кейбір танылатын белгілер және ажыратылатын объектілер"43.

Формалдық жүйелердегі таңбалардың бір-бірінен ажыратылатындығы олардың функциялық, семантикалық т.б. айырмашылықтары мен қажетті түрде байланысты екендігінен-ақ бұл тұжырымның негізсіздігін айқын көрсетеді. Егер формалдық жүйенің таңбалары өзінен басқа ешнәрсені көрсетпейтін болса, онда олар автордың өзіне де түсініксіз сызықтардан басқа ештеңе де білдірмес еді. Формалдық жүйе сызықтық таңбадан тыс бір мазмұнды білдіріп тұруы тиіс. Жалпы формалдық жүйе туралы А.Черчтың айтуынша, егер оның ең болмағанда бір түсініктемесі болмаса, ол ешқандай де жүйе болмас еді.

Символдар мен аксиоматиканы кіргізгеннен кейін заттар дүниесінің белгілі бір (атап айтқанда - бүкілжалпы) айқындықтары мен қасиеттері құрылуға тиісті жүйенің "тіліне" аударылады. Сондықтан да формалдық жүйеге түсініктеме бергенде ешқандай өзгеріс болмайды деу ағаттық болған болар еді. Кең мағыналы теориямен байланыссыз, түсініктемесіз (яғни жүйенің семантикалық бөлігінсіз) формализм өздігінде білім жүйесі бола алмайды.

Тілдік құралдарды (терминдерді, таңбаларды, символдарды т.т.) заттық мазмұннан адалауды, оларды ол мазмұннан тәуелсіз деп тұжырымдайтын логикадағы формалистік бағыттың көзқарасы маркстік-лениндік таным теориясымен, бейнелеу теориясымен ешбір сыйыспайды. Ал бұл соңғыдан шығатын тұжырым: кез-келген логикалық және тілдік көрсету формасы заттық мазмұнды көрсету формасы ретінде сырт көрінісіндегі осы мазмұннан тәуелсіз және алыс сияқтанғанымен түптен келгенде өзі бейнелейтін сол заттық саланың мазмұнының сипатымен және мазмұнымен анықталады44. Қандай да болмасын басқа бір тұрғыдан келсек, біз бұлтартпас қатаңдықпен априоризм немесе о бастан орнатылған үйлесімдік (гармония) теориясының аясында шыға келеміз, ал бұл теориялар не нәрсе болмасын оны түсіндіру міндетінен өзін босатып алған және тап сол өздері зерттеп дәлелдеуге тиіс тұжырымын дәлел ретінде ұсынады.

Сонымен, бұл бағытқа жасалған талдауды қысқаша қорытындымен аяқтасақ, онда мынандай нәрсені атап кету қажет: егер ойлауды зерттеуде "тікелей берілгендіктің ең биік ұстындарын" басшылыққа алсақ (ал бұл барлық позитивизмнің, әсіресе логикалық позитивизмнің құру ұстыны), онда ол бағыт өзінің максимасы ретінде алдына қойған танымдық тосқауылдың алдында дәрменсіз болып қалады. Объекті де, (бұл жерде ол -ойлау) ойлау да, тіл де әрқайсысы өздері өздігінде ерекше тікелей бір-бір патшалық құра алмайды, олар тек (бір-бірімен дәнекерлесе отырып) біртұтас бүтіндікті құрайды, сондай күрделі әлеуметтік қызмет түрінде зерттеуге жатады.

Екінші бағыт. Мұны шартты түрде "натуралистік" деп атайық. Ойлау үдерісін зерттеуге бұл бағыт әдіснамалық ұстындары жағынан ойлаудың физиологиялық мүшесіне (миға) ойыстайды. Психофизиологиялық тұрғыдағы көзқарас бойынша (яғни өзінің "органы" жағынан ойлау мидың физиологиялық қызметі, ерекше жүйкелік үдеріс, яғни бір материалдық нәрсе. Бұл бағытқа тән және оның ең дөрекі кемшілігі - зерттеудегі редукционизм ұстыны: ойлаудың (және жалпы идеалдықтың) мәселелерін оның биологиялық субстратының мәселелеріне телу, сонымен бір нәрсе деп есептеу, яғни физиология ғылымының құзырына жататын нәрсемен шатастыру.

Натуралистік бағыттың кейбір өкілдері қазір енді ойлауды зерттеуде ми-нервтік, құрылымдық "дәрежемен" шектелмей, оны зерттеудің негізгі түйінін "молекулярлық деңгейге" ауыстыруды талап етуде. Бұл жөнінде Н.П.Антоновтың көзқарасы көңіл аударады. Ойлау мәселесін осындай дөрекілендіруден сақтандырған Энгельстің ескертпелеріне қарамастан45 бұл автор ойлау мәселесін шешудің кілтін "молекулярлық деңгейден" іздейді.

Н.П.Антонов ойлау мәселесін шешуде энгельстік тұжырым молекулалық-химиялық рөлін жеткілікті бағаламайды деп есептейді. "Дегенмен, - деп жазады ол, - субъективтік бейненің құрылуындағы жүйкелік үдерістердің маңыздылығын және олардың рөлін физико-химиялық тұрғыдан зерттеудің қажеттілігін төмен бағалауға болмайды. Ойлау мен сананың қоғамдық дамуының нәтижесі, қоғамдық болмыстың бейнесі ретіндегі мәнін ашу үшін тек мидағы жүйке үдерістерінің табиғатын зерттеу бір өзі жеткіліксіз екендігі, әрине, дұрыс, бірақ мидағы бейнелеу қызметінің физикалық-химиялық негізін молекулалық дәрежеде айтпай біз бейнелеудің тетігін ғана емес, сананың да табиғатын түсіне алмаймыз"46. Сөз жоқ, адам миының жүйкелік-синапстық құрылымы, тіпті, қаласаңыз, молекулалық үдерістер - адам баласының және ойлаудың биологиялық алғышарты. Бірақ мәселе мынада: қашан және қандай жағдайларда осындай материалдық құрылымдық формалар биологиялық емес түрде қызмет етіп, бейматериалдық, идеалдық функцияның органына айналады? Неліктен физиологиялық жағынан толық дені сау нәресте әлеуметтік ортадан тыс (мысалы, джунглиде) өскенде Маугли болып, яғни адамнан тіпті алыс, ойлауға алаңсыз қабілеті жоқ жануар болып қала береді?

Мұндай сауалдарға біз натуралистік теорияларда жауап таппаймыз. Және бұл түсінікті де. Таптық идеологиялық құбылыстарды, адам санасының дамуының себептерін, сол сияқты кез-келген қоғамдық (тіпті жеке де) сананың көріністерін адам миының жүйке-синапстық (молекулалық үдерістер туралы айтпай-ақ) құрылымынан күлкіге ұшырамай түсіндіріп көріңізші! Платон өзінің "Федон" деген сұхбатында тап осы сияқты жағдайды суреттейді. Сократтың тап осы сәтте түрмеде отырғанының себебін, - дейді ол Сократтың аузымен, -оның (Сократтың) ағзасының отыруға қабілетті етіліп құрылғанынан іздеу қисынсыз. Егер Сократтың отырғандығын оның ағзасының құрылысынан белгілі дәреже ақылға сыйымсыз түрде түсіндіруге болса да, оның түрме сияқты бұл үшін ең қолайсыз жерді сол үшін "таңдағанын" оның дене құрылысымен түсіндіре алмайсыз47.

Балапанның жұмыртқаны жарып шыққанын көргенімен құсты жеткілікті таныдық деп ойлайтындар туралы жазғанда Гейне осы сияқты теорияшылдарды айтқан болуы керек.

Азаматтық тарихнамада бір кезде таралған "ұсақ себептер" туралы қағида әлдеқашан өзін әшкерелеп алған, ал қазір анекдоттардың жинағы ретінде қабылданады.

"Сана [das Bewubtsein] ешқашан да санада түйсінген болмыстан (das Bewbtsein) басқа ешнәрсе де бола алмайды... Өздерінің материалдық өндірісін және материалдық қарым-қатынастарын дамытып жатқан адамдар осы шындығымен бірге өзінің ойлауын да, сол ойлаудың туындыларын да дамытады"48. Маркстің және марксизмнің көзқарасы бойынша кез-келген әлеуметтік құрылымдық, соның ішінде идеологиялық та формаларды зерттеулердің сәйкес келуі тиіс өлшемдері мен шарттары негізінде осылар.

Барлық табиғи жалған елестердің (ойлаудың және жалпы әлеуметтік құбылыстың табиғаты хақындағы) негізінде адамды биологиялық эволюцияның заңдарына сай биологиялық нақты бір жағдайларда заңды түрде пайда болған ең жетілген биологиялық ағза деген түсінік жатыр. "Индивид табиғи қасиеттердің іске асқан түрі және адам табиғаты туралы көзқарастарға сәйкес келетін сияқты көрінетіндіктен оны тарихи жолмен шыкқан нәтиже емес, табиғаттың өзі тудырған нәрсе деп қарады. Осы адасушылық осы кезге дейін әрбір жаңа дәуірге тән болды"49.

Марксизмге дейінгі ойлау туралы қағидалардың (Л.Фейербахты да қосқанда) өріссіздігі мен бедеулігінің негізгі себебі адамның тек өзіне ғана тиісті өзгешелігіне емес, барлық тірі тіршілік иелеріне бірдей абстрактылы жалпы белгілері мен айқындықтарына ғана ойыса беруі еді. Адамның санасын жануарлардың психикасының тікелей жалғасы және күрделіленуі (сандық қатынаста) дейтін түсінік адамдық globus intellectualis-тің бүкіл байлығын тек бейімделу реакцияларына балайды.

Пите пен Маккалок сөйлеу логикасының құрылымдары мен жүйке-синапстық құрылымдардың арасындағы изоморфизмдік құбылыстарға натуралистік қағидалардың тұрғысында тек механистік түсініктемелер берді. Жүйке-синапстық құрылым тудыратын үлгі" - аналық ая, ал одан сөйлеу логикасының барлық жүйесі бейнелеу әдісі бойынша механикалық түрде "дедукция" арқылы шығарылады деп түйіледі. Бірақ тап осындай негізде (дәлірек айтсақ, негізсіз) сондай сәйкестікті сөйлеу логикасы мен электроникадағы контакт-реле сұлбалардың арасынан да табуға болады, өйткені ондай құрылымдық сәйкестік шындығында бар, ол 1911 жылы ашылған. Ал натуристік бағытта тап осындай нәрселер нағыз ғылыми талғампаздықтың нышаны деп есептеледі.

Ешбір негізсіз әрі тым әсіре маңыздылыққа құлаш ұратын натурализмнің адамдық қызметтің (заттық-практикалық та, теориялық та) барлық сан алуандығын органикалық дүниенің ең қарапайым алғы нұсқаларына балайтын редукциялық ұстынына оның өзінің ойлау тәсілін қарама-қарсы қойып, барлық биологиялық өзгеше формалармен үдерістерді химизмге, ал бұл соңғыны - физикалық үдерістерге балауды талап ету қажет, тек сонда ғана материяның физикалық емес қасиеттерін түсінбестіктен зерттеп жүрген ғылымдардың барлығының керегі болмай қалады.

Физикалық-химиялық (тіпті жүйкелік те) үдерістерді қаншалықты мұқият суреттесек те, ол бізге ойлаудың, жалпы идеалдықтың не нәрсе екендігін түсіндіріп бере алмайды, өйткені ойлаудың материалдық субстраты ми атаулының бәрі емес, тек адамның миы. Ал бұл тек адамға ғана тән бейнелеудің түріне де және функциясына да адамның миы, оның өзі де (миды) және адамның өзін де жаратқан еңбектің органы - қолы да заттық -практикалық қызметтің ықпалымен ие болады50. Осы өзінде пайда болған функция - ойлау үдерісі - оны адамдық ми етіп қалыптастырды. Негізгі субстанциялық рөлді заттық -практикалық іс-әрекет атқаратын осындай корреляция (үйлестіру), дәлірек айтсақ, субординация болмайынша ойлау мәселесі өзіндік дербес мәселе ретінде жоғалады, онда ол адамға ғана тән емес, жалпы органикалық бейнелеудің, яғни тек бейімделу түріндегі үдерістің бір түрі болып қалады да, адамдық өзгешеліктен адаланады.

Общая экспозиция проблемы мышления //

Проблема субординации логических форм.

- Алма-Ата, 1968 г. - С. 10-25.

ОЙЛАУ (КАТЕГОРИЯЛАР) – ЗАТТЫҚ ІС-ӘРЕКЕТТІҢ ИДЕАЛДЫ ФОРМАСЫ

Жабайхан ӘБДІЛДИН

Марксизмнің диалектикалық логикасы, жоғарыда атап өткендей, материалистік логика болып табылады. Ол логикалық категорияларды, ойлауды түсіндіруде, осы мәселелерді зерттеуде көптеген қиыншылықтарға ұрыну салдарынан теориялық қателіктер жіберіп, өткендегі философия мен логикадан түбегейлі ерекшеленеді. Мысалы, рационализм да, эмпиризм де ойлаудың мәнін түсінбеді, әмбебапты ұғымдардың, логикалық категориялардың пайда болуы мен дамуын қанағаттанарлық дерлік дәрежеде дәлелдеп түсіндіре алмады. Рационалистер туа біткен ұғымдар бар деп есептеді және олардан адамзат білімінің бүкіл жүйесін шығаруға тырысты. Алайда рационализмнің гносеологиясы тұрғысынан біздің біліміміздің шығармашылық, үнемі кеңесіп отыратын мазмұнын түсіндіру қиын. Расында да: бар білімнің бүкіл жүйесі бастапқы туа біткен ұғымдардан шығатын болса, онда ол негізгі ұғымдар белгілеген шектен аспауға тиіс және де аса алмайды. Ал іс жүзінде ғылыми-теориялық білім шығармашылық және үнемі кеңею сипатына ие, оны рационализм тұрғысынан түсіндіру мүмкін емес. Эмпириктер де адамның ойлауы мен әмбебапты ұғымдардың табиғатын түсіндіре алмады, олар білімнің барлық формаларының, олардың ішінде логикалық категориялардың бастауы, шығу тегін сезінуде тәжірибе деген идеяға сүйенді. Шынында, олардың ұстыны тұрғысынан біздің білімдеріміздің, теориялық тұжырымдарымыздың шығармашылық, синтетикалық сипатын түсіндіру жеңілге түседі, бірақ логикалық категориялардың жалпылығын және қажеттілігін дәлелдеу мүмкін емес.

Кант өзінің ізашарлары сияқты, ойлауды жеке адамның субъективті әрекеті деп түсіндірді, сөйтіп ол да сыңаржақтылықтан ада бола алмады. Категорияларды сезіну тәжірибесіне негіздеудің мүмкін еместігін көрген Кант, оларды адам пайымының априорлық, тәжірибеге дейінгі формалары деп қарастырды.

Гегель Канттың априоризм туралы көзқарасына әділ сын айтты, ол категорияларды, баршаға ортақ ұғымдарды объективті формалар деп, объективті мен субъективтінің бірлігі деп, таза мәндердің жүйесі деп, абсолюттік рухтың дамуындағы сатылар деп қарастырды. Егер Гегельге дейін ойлауды ойлануға, пайымдауға телісе, оның басты көрінісін тілде, сөзде көрсе, Гегель ойлауды (категорияларды) ауқымды түсіндірді, оны өзін-өзі және адамның материалдық пен рухани мәдениетін шығармашылық туындататын субстанция, бүкіл табиғат пен адамдардың қарым-қатынасының негізі деп қарастырды. Мәдениет әлемін түгелдей туындатуға қабілетті объективті, әмбебапты ойлау, формалды логиканың тепе-теңдік, қайшылық заңдары сияқты абстрактылы заңдардың негізінде қызмет ете алмайды, бола алмайды; ол ішкі негізі қарама-қарсылықтардың бірдейлігінің заңы болып табылатын, категориялардың, ойлаудың әмбебапты заңдарының бүкіл жүйесіне сүйеніп қызмет етеді және шығармашылық тұрғыда дамиды.

Гегель зердені, ойлауды түбегейлі жаңаша, ауқымда ұғынуды жүзеге асырды. Ол зерде, ойлау тек тілде, ой кызметінің нәтижелерінде (ұғымдар мен категорияларда) ғана көрінбейді, ол өзін бүкіл адамзат нәтижесінде де көрсетеді деп сенеді, және осы сенімін логикада, өзінің философиясында табанды түрде іске асырды. Демек, логиканың, ойлаудың нысанына тек сөйлем, тілдік айқындама (экспликация) ғана кірмейді, оған өткен буынның еңбегімен жасалған, адам мәдениетінің әлемі деп аталатынның бәрі енгізілуге тиіс. Егер біз ойлаудың табиғатын, мәнін ұғынғымыз келсе, онда ең алдымен адамзаттың рухани және материалдық мәдениетінің бүкіл әлемін, оның қалыптасуы мен дамуының тарихын талдап зерттеуіміз қажет. Сондықтан Гегель ойлауды жеке адамның субъективті-психологиялық қабілеті дейтін үйреншікті түсінікті үзілді-кесілді жоққа шығарды.

Гегельдік ойлау теориясының ұтымды жері, оның ойлауға, ойлау қабілеті бар жеке адамдардың үлкенді-кішілі топтары катысатын қызметке, жалпы адам затына тән қабілет дәрежесін беретіндігінде. Адамдар өзара бірінің қатесін бірі түзетеді. Адамзаттың баршаға ортақ қабілеті болып табылатын ойлау, ойлай алатын адамдардың бірге атқаратын іс-әрекеті арқылы іске асады, солардың арқасында қызмет етеді. Сонымен бірге әлеуметтік ортаның ішіндегі әр адам, осы бірлескен шығармашылық үдерісте өзінін күші мен қабілетінің дәрежесіне сәйкес ойлайды. Ойшыл адам затының аса көрнекті өкілдері қоғамға қажетті ойлау дәрежесіне жақындайды, оны басқаларға жеткізеді, іс-әрекеттің жаңа салаларын меңгеріп, сөйтіп ойлаудың рухани-теориялық қабілетін заттандырып жатқан қоғамның озық ойларын жақтайды.

Демек, Гегельдің айтуынша, ойлау адамдардың бірлескен шығармашылығының барысындағы зияткерлік (интеллектуалдық) әрекеттерінің тұтас жиынтығы болып табылады. Жекелеген адам ұжымдық рухтың шығармашылығына, баршаға ортақ ойлаудың жұмысына, қоғамдық сананың дамуында іске асатын, шын бар ойлаудың заңдарына сәйкес қатысады. Адамдардың ұжым болып атқаратын бірлескен зияткерлік (интеллектуалдық) әрекеттерін, ойлаудың белсенділік қасиетін Гегель бірінші кезекте талдап зерттейді. Гегель логиканың нысанына адамдардың жалпы алғандағы іс-әрекетінің нәтижелерін, ғылым мен техниканың тарихын енгізді...

Сонымен, ойлау шынайы бар үдеріс, оның нәтижелеріне тек сөздер, тіл ғана емес, заттар, мәдениет нысандары да жатады. Олар логикалық әрекеттің ойлау формаларын затқа айналдыруының, заттандыруының нәтижелері болып табылады: үй сәулетшісінің жобасының іске асуы, машина-инженердің ойының жүзеге асуы және т.с.с. Атап айтқанда, адамдардың өздерінің идеалды әрекетін заттарға айналдыратынын шын жүріп жатқан іс-әрекетінің кезеңдеріне кірісе алғандықтан да, Гегель ойлауды оның формасының тұрғысынан қарастырып, категорияларды таза мән, ойлаудың әмбебапты анықтаулары ретінде талдап зерттей алды51.

Дүниені танудың маңызды кезеңдері болып табылатын категориялар туралы ілімнің аясында Гегель категориялардың дамуы, қарама-қарсылықтардың бірлігі ұстындарын қолданды. Осы ұстындарды қолдану, категорияларды абстрактылы - жалпы түсінік деңгейінен нақты ұғым деңгейіне көтеруге мүмкіндік берді. Гегель жүйесінде барлық категориялар тұтас бірлік болып қызмет етті, бұл жағдай өте жетістік еді. Ол категорияларды жай ғана сипаттаумен және оларды жүйеге келтірумен шектелген жоқ, ол олардың біртұтас табиғатын көрсетті. Гегель біртұтас жүйенің ішіндегі категорияларға анықтамалар берді, жүйе ішінде әрбір категория абстрактылыққа да, нақтылыққа да ие болды және келесі категорияға өзіндік саты болды.

Бірақ Гегель шын дамуды идеалды ойлау саласында ғана мойындады және сыртқы дүниенің объективті шындығын заттандырылған, сөйтіп жат болған адам затының ойлауы деп есептеді. Ол адамзат мәдениетінің бүкіл тарихын жалпы адамның рухани ішкі белсенділігінің салдары деп есептеді. Ол сондықтан да әрекеттің жоғары түрі деп рухани еңбекті, таза теориялық әрекетті мойындады, Гегель ілімінде ойлау табиғи нәрселердің бәрінен үстем болады.

Зерде, болмыс пен ойлаудың, субъективті мен объективтінің бірдейлігі ретіндегі ойлау туралы Гегель ілімі, оның тану субъектісіне, тану әрекетіне көзқарасымен іштей байланысты. Егер Кант тану субъектісі деп жеке адамды, оның санасын есептегендіктен тану үдерісіне психологиялық тұрғыдан келсе, Гегель әуел бастан тану субъектісі деп қандай да бір ұжымдық зердені, рухани әрекетті, идеяны ұғынды. Ол жеке адамды, оның санасын тек қана модус, абсолюттік ойлаудың көрінуінің ерекше формасы болып табылады деп есептеді.

Гегель өзінің философиясында осындай абсолюттік субъектінің, абсолюттік ойлаудың қалыптасуын, өздігінен дамуын және өзін-өзі ұғынуын зерттеп шықты, бұл жағдай оған ең алдымен Канттың априоризмін дәйекті түрде жеңіп шығуға мүмкіндік берді. Кант өзінің теориялық-танымдық ұстанымының негізіне қойған психологизм, оған теориялық ойлаудың құрамында әмбебапты категориялардың пайда болуын түсіндіруге және негіздеуге мүмкіндік бермеді. Осы себепті кенигсбергтік ойшыл оларды пайымның баршаға ортақ және қажетті априори формалары деп, пайым олардың көмегімен тәжірибені, сезімдік әр алуандылықты синтездейді, сөйтіп ғылыми-теориялық білімді мүмкін етеді деп түсіндірді.

Гегель болса түбегейлі басқаша ұғынудан келіп шығады. Ол субъект деп қандай да бір рухты, ұжымдық ойлауды, абсолюттік идеяны есептеді, ол ылғида да болғандықтан табиғат пен қоғамнан бұрын болады, ол өзінше әрекет ететін субстанция, тарихи даму үстіндегі субъект болып табылады. Басқаша айтқанда, абсолюттік идея тек абстрактыдан нақтыға қарай өрлеу үдерісінде ғана ақиқатқа айналады, өзінің ұғымына сәйкес келеді. Сондықтан да, Гегельдің ұғынуынша, ойлау категориялары тіптен де априорлық формалар емес, өзінен-өзі дамитын идеяның даму сатылары, ойлаудың баршаға ортақ анықтаулары.

Ойлауда пайымның априорлық категорияларының болуының қажеттілігін постулат ретінде дәлелсіз қабылдаған Канттан Гегельдің айырмашылығы, өздігінен даму әрекетіндегі ойлаудың құрамында категориялардың тарихи және логикалық қалыптасуын терең талдап зерттеуінде болды. Ол ойлаудың баршаға ортақ анықтауларының, категориялардың мазмұнды дедукциясын да тарихилық пен логикалық ұстынына сүйене отырып, дәлелдермен негіздеді, Гегельдің бұл еңбегінің маңызы бүгінге дейін жоғалған жоқ.

Гегель категориялардың канттық трансценденталдық дедукциясының жасандылығын, формализмін жан-жақты, терең сынға алды. Кант жасаған категориялар кестесінің формализмін ашып көрсетті. Канттық дедукцияның кемшілігін Гегель бәрінен бұрын кенигсбергтік философ сүйенген негіздің өресіздігі мен тарлығынан көрді. Мысалы, Кант өзінің категориялар кестесін негіздеген кезде, пайымдаудың, бұрыннан келе жатқан логикада бар төрт функциясына сүйенеді. Категориялар кестесін осылай негіздеу формализмге ұрындырады, себебі онда категориялардың шын дедукциясының нышаны да жоқ.

Гегель болса ойлаудың баршаға ортақ анықтауларының, логикалық категориялардың мазмұнды дедукциясын жасауға тырысты. Ол бұл жерде философия тарихына сүйенді, тану тарихын кеңінен пайдаланды, адам санасының үдемелі дамуын терең талдап зерттеді. Осының бәрі Гегель үшін логикалық категориялардың өзара ішкі байланысы мен бірізділігін дәлелдеуге қажет өте мазмұнды негіз болды. Осы айтарлықтай күрделі тарихи және логикалық негіз Гегельге, философиялық ұғымдардың, категориялардың, өзінің ізашарлармен салыстырғанда әлдеқайда бай жүйесін қарастыруға және ойлаудың баршаға ортақ анықтауларының жүйесін, дедукциясын әлдеқайда терең дәлелдеуге мүмкіндік берді. Демек, Канттың жолымен салыстырғанда, Гегель жолының шын артықшылығы, Гегельдің категорияларды, олардың бірізділігі мен өзара байланысын адам санасының аясында, расын айтқанда, философ мистикаға айналдырған, адамның даму үстіндегі рухани мәдениетінің құрамында қарастыруында болды. Міне осы себепті гегельдік логика, мистикаға айналдырған түрде болса да, адам ойлауының баршаға ортақ анықтауларының, логикалық категориялардың өзара қатынасын қамтыған.

Категориялардың гегельдік дедукциясы абсолюттік идеализм бастау алатын ұстынды негіздеумен тығыз байланысты. Гегель "Рух феноменологиясында" өзі қарастырған болмыс пен ойлаудың тепе-теңдігі идеясының, абсолюттік білім тұғырнамасының, ғылым ұғымының қалыптасуын, сонымен бірге адам санасының үдемелі даму барысында категорияның, ойлау формасының құрылуы мен қалыптасу үдерісі болып табылады деген сенімді бетке ұстады. Бұл жерде Гегельдің өзінің ізашарларынан ерекшелігі категорияларды, ұғымдарды өзінен-өзі дамитын сананың, рухтың сатылары, басты кезеңдері ретінде қарастыруында. Өз еңбегінің тереңдігін, іргелілігі мен маңыздылығын логикалық категорияларды бірізділікпен шығару мен негіздеуде, олардың ішкі байланысын көрсетуде, ғылым ұғымын негіздеуде деп есептеген Гегель: "Мен сананы "Рух феноменологиясында" сана мен нысанның арасындағы ең алғашқы тікелей қарама-қарсылықтан бастап абсолюттік білімге дейін жүретін қозғалыс үстінде көрсеттім. Бұл жол сананың объектіге қатынасының барлық формасы арқылы жүреді және оның нәтижесі ғылым ұғымы болып табылады. Демек, осы жерде бұл ұғым (логиканың өз шекарасында пайда болғанына қарамастан) түсіндіруді қажет етпейді, себебі ол рух феноменологиясында түсіндірілген болатын; және де бұл ұғымды санадан осылайша туындағаны арқылы түсіндіруден басқаша түсіндіру мүмкін емес, ал сананың өзінің бейнелері осы ақиқат ретіндегі ұғымға келіп саяды"52, - деп жазды және де былай деп жалғастырды: "Сонымен, бұл шығармада бастау алатын негіз ретінде таза ғылым ұғымы мен оның дедукциясының қарастырылу себебі, рух феноменологиясының осы ұғымның дедукциясынан басқа ештеңе емес екендігі"53.

Ойлаудың логикалық жүйесі, категориялардың гегельдік дедукциясы сананың тарихи дамуына, тану тарихына сүйеніп қана қоймайды, ол сонымен бірге ұжымдық ойлаудың ұғымдарының өзара ішкі байланысының логикасына, идеялардың даму логикасына да сүйенеді. Гегель бұл жерде философиялық категориялар ұғымын анықтап қана қойған жоқ, олардың әрқайсысының абсолюттік идеяның қалыптасуы мен өздігінен даму үдерісіндегі орны мен қызметін де көрсетті.

Гегель философиясының бастауы - "идея" ұғымы. Гегельдің түсіндіруінше, идея -табиғаты жағынан алғанда, таза түрінде қарастырылған рухтың өзі. Гегельдің зерттеу жолының ерекшелігі табиғатты, философиялық категориялардың бірізді дамуын, олардың ішкі анықтауларын идея аясында, оларды идеяның өздігінен дамуының сатылары деп қарастыруында. Демек, Гегель философиясында идея абстракция емес, тұтастық, нақтылық және іштей өзара байланыстағы анықтаулардың жүйесі болып табылады. Алайда Гегель, идея өзінің тұтастығын, нақтылығын әуел бастан емес, өзінің өздігінен қозғалу, даму барысында көрсетеді деп, және де бастапқы кезде осы үдеріске идеяның ең абстрактылы және мазмұны кедей анықтаулары, ал соңына келгенде - мазмұны ең бай, күрделі анықтаулары (категориялар) сәйкес келеді деп үнемі атап көрсетіп отырды. Гегель философиясында идея - ол әр алуандылықтың бірлігі, күрделі түрде жіліктелген жүйе, таза мәндердің жүйесі, ол өзінің бірізді дамуында абстрактыдан нақтыға қарай өрлеу әдісіне бағынады.

Гегель өзінің жүйе туралы ерекше диалектикалық ілімін осылайша жасады. Ол ілім осы мәселелер туралы Канттың, Фихтенің және Шеллингтің түсініктерінен де, осы мәселелерді қазіргі кездегі формалданған жүйелерде түсіндіру жолдарынан да ерекшеленеді. Гегель логикалық категориялардың жүйелілігі ұғымын ғылыми деңгейге көтерді, жүйенің нақты ұғымын жасады, ол ұғымның мазмұнының жемісті екендігін даму, қайшылық, форма түзілісі абстрактыдан нақтыға қарай өрлеу, тарихилық пен логикалық және тағы сол сияқты негізгі философиялық ұстындар арқылы ғана анықтауға болатынын көрсетті.

Логикалық категориялардың жүйелілігін Гегельше түсінудің заттар мен құбылыстардың тек сыртқы байланыстары мен олардың өзара байланыс қатынастарын ғана көретін үстірт түсінікпен еш ұқсас жері жоқ. Гегельдің түсіндіруінде жүйе - ең алдымен идеяның ұғымның жасалуына әкелетін дамуының нәтижесі. Ұғым, ойлаудың абстрактылы, тікелей анықтылықтарынан бастап, қайшылық пен оның шешілуінің арқасында үсті-үстіне жаңа формалар түзеді, ол формалар да дамиды, даму үстінде оларда қайшылықтар пайда болады, ал қайшылықтардың шешілуі тағы да жаңа форма түзілістерінің пайда болуына әкеледі және осылайша жалғаса береді. Маркс "Философия қайыршылығы" кітабында ойдың осылайша дамуының логикасын көркем суреттейді: "Біріне-бірі қарама-қарсы осы екі ойдың бірігуі жаңа ойды - олардың синтезін туғызады. Осы жаңа ой тағы да біріне-бірі қарама-қарсы екі ойға бөлінеді, бұл ойлар, өз кезегінде, жаңа синтез болып бірігеді. Туудың осы үдерісі ойлар тобын жасайды. Ойлар тобы қарапайым категория сияқты жаңағы диалектикалық қозғалысқа бағынады, оның да антитезис ретінде басқа, өзіне қарама-қарсы тобы болады. Ойлардың осы екі тобынан ойлардың жаңа тобы - олардың синтезі туады.

Қарапайым категориялардың диалектикалық қозғалысынан топ туатыны сияқты, топтардың диалектикалық қозғалысынан олардың қатарлары түзіледі, ал қатарлардың диалектикалық қозғалысы бүкіл тұтас жүйені туғызады"54.

Гегель өзінің философиясында, идея бір сатыдан екінші сатыға көтерілу, даму үдерісінде мазмұнды бола түседі деген ойды табанды және дәйекті түрде іске асырды. Абстрактыдан нақтыға қарай өрлеу логикалық категориялардың даму үдерісінің ішкі бір қалыптылығы, тәртіпке салынғандығы болып табылады. Таза ойлаудың бірізді қозғалысының нәтижесінде, біз, идеяның нақты ұғымын, жүйелі түрде даму үстіндегі ойлау туралы нақты ілімді, яғни таза мәндер туралы ілім болып табылатын логиканы аламыз. "Демек, логиканы таза зерде жүйесі деп, таза ой саласы деп түсіну қажет. Бұл, өзі өзінде және өзі үшін болатын, ешбір құпиясы жоқ ақиқат саласы"55, - деп жазды Гегель.

Гегель категориялардың табиғатын, олардың дамуы мен жүйелілігін идеалистік тұрғыда түсінеді, өйткені, ол ойлауды, идеяларды, категорияларды өздігінен дамитын, өзімен-өзі өмір сүретін нәрсе деп түсіндіреді. Гегельдің айтуынша, қайшылық, терістеуді терістеу, идеялардың, логикалық категориялардың өздігінен дамуының ішкі қозғаушы күші болып табылады. "Зерденің қозғалысы не?" деп сұрақ қояды да, Маркс: "Өзінің болуын зерденің мүмкін етуі, өзі-өзіне өзін қарсы қоюы, өзімен-өзі үйлесуі, өзіне тезис, антитезис және синтез ретінде анықтама беруі, немесе оның үстіне, өзін бар деп дәлелдеуі, өзін теріске шығаруы және өзін теріске шығаруын теріске шығаруы"56, - деп кекетінді жауап-түсініктеме береді.

Жоғарыда айтып кеткендей, категориялардың тұтастығының, жүйелілігінің, таза зерденің даму үдерісінде түзілетіндігін көрсеткендігі, осы мәселені гегельше түсіндірудің ерекшелігі болды. Әрбір категорияның мазмұнын абсолюттік идеяның, таза зерденің даму сатысы деуге болады. Өз кезегінде таза зерде өзінің тұтастығына, жүйелілігіне және нақтылығына баршаға ортақ анықтауларды, ойлаудың категорияларын диалектикалық қосудың, синтездеудің нәтижесінде ғана жетеді. Сондықтан абсолюттік идея нәтиже ретінде, бірақ абстрактылы нәтиже емес, абстрактыдан нақтыға қарай өрлеудің соңынан келіп өзінің шын түрінде шығатын нәрсе ретінде көрінеді.

Сол себепті, абсолюттік идея тек өздігінен қозғалу үдерісінде, бірқатар қайшылықтардың шешілуі үдерісінде ғана өзінің шын нақтылығына, тұтастығына жететін субъект ретінде көрінеді.

"Нәтиженің басталуымен бірдей болу себебі, - деп жазды Гегель, - басталу мақсат болғандықтан ғана, немесе: шын бар нәрсенің өзінің ұғымымен бірдей болу себебі, оның өзінділігінің мақсаты өзі немесе таза шындық болуы. Іске асқан мақсат немесе шын бар нәрсе қозғалыс және толықтай қалыптасу, ал өзі нақ осы қозғалыс болып табылады, және де ол басталудың біз атап өткен өзінділігі мен қарапайымдылығына тең, себебі қозғалыс нәтиже, өзіне-өзі қайтып келген нәрсе, нақ өзі болып табылады, ол өзі-өзіне жататын теңдік пен қарапайымдылық болып табылады"57.

Гегель ілімі бойынша, тек осындай қозғалыс қана ғылымның қызмет ету формасы, ақиқатты іске асыру формасы болатын белгілі бір жүйені құрайды. "Ақиқат ғылыми жүйе түрінде ғана, - деп жазды Гегель, - ақиқат шын бар бола алады. Менің мақсатым -философияны ғылым түріне жақындатуға ықпал ету еді"58.

Гегельдің логикасы бойынша, әрбір әмбебапты ұғымның, категорияның бойында өзімен бірге екінші өзі, өзінің қарама-қарсысы болады, сонымен бірге олардың одан әрі қозғалу және бір-біріне өту мүмкіндігі болады. Бұл жерде жеке ұғымдар тек нақты тұтастықтың қыры ретінде ғана түсіндіріледі, олар бір-бірімен іштей байланыста. Гегельдің ойынша, метафизикалық пайымдық ойлаудың негізгі кемшілігі, оның тек осы анықтылықтардың ішкі байланысын тани алмайтындығында, демек, толық ақиқатты қамти алмайтындығында, тану үстіндегі ойлауды қарастырылып отырған нысанның субстанциалдық, біртұтас негіздеріне әкеле алмайтындығында.

Ал гегельдік логикада категориялар, ойлау формалары жұп-жұбымен қандай болса, жүйеде де сондай нақты, біртұтас болады. Философ жұп категориялардың да ішкі өзара байланысын ашты. Осы диалектикалық зерттеудің нәтижесінде біздің көз алдымызда енді ең қарапайым форматүзілістерінен ең күрделі формаларға жететін, бірқатар бірізді форматүзілістерінен, тұтастықтардан тұратын, өздігінен дамитын күрделі ойлау жүйесі тұр. Гегель логикасында, оның үстіне, қарама-қарсылықтардың бірлігі жұп категориялардың дамуының ішкі ырғағы ғана емес, категориялардың бүкіл жүйесінің ішкі заңы да екендігі баса айтылады, себебі тек қарама-қарсылықтардың бірлігі заңының, қайшылықтардың шешілуінің арқасында ғана жұп категориялар дамудың бір деңгейінен екіншісіне өтеді, абстрактыдан нақтыға қарай өрлейді.

Э.В.Ильенков тауып айтқандай, таза ойлаудың, идеяның, категориялар жүйесінің дамуы, өз бейнесін айнытпай көрсететін автопортретін салмақ болған суретшіні еске алады. Бірақ портретті салуға кеткен уақыт ішінде суретшінің бет бейнесі де, өзі туралы түсінігі де өзгереді. Автопортретке суретшінің көңілі толмайды, себебі сурет оның қазіргі кездегі жай-күйіне, оның өзі туралы түсінігіне сәйкес келмейді. Суретші бұл жұмысты қайта-қайта қолға алады, алайда әрбір жаңадан салынған автопортрет де алдыңғылар сияқты сәтсіз болып шығады: ол да суретшінің бейнесінен алдыңғылар сияқты алшақ жатыр. Тап осылайша абсолюттік идея да өздігінен даму барысында өзінің көптеген баршаға ортақ анықтамаларын жасайды, олардың әрқайсысы абсолюттік идеяның әр жағын ғана қамтиды: тек олардың бірлігі ғана абсолюттіктің нақты ұғымын бере алады.

Шынында да, кез-келген жекелеген ұғым сыңар жақты, жеткіліксіз болады, өзінің қарама-қарсылығымен толықтыруды қажет етеді, ал онымен қосылғаннан кейін шындыққа жақынырақ тұрған мазмұндырақ ұғым құрады. Тіптен ең соңғы және ең бай ұғым -абсолюттік идея - өзінен-өзі әлі де болса толық ақиқат емес; ақтық нәтижеге осы ұғым өткен дамудың бәрі жатады. Тек ұғымдардың осындай диалектикасының арқасында ғана философия шын болмысқа сәйкес келеді. Ойлау ұғымдармен өз еркінше ойлау емес, ол -объективті үдеріс. Дүние мен оның негізі даму болғандықтан, оны танудың да тек даму арқылы ғана іске асуы мүмкін. Жалпы алғанда болсын, нақты жағынан келсек те қарама-қарсы ой желісіне қарай қозғалу және одан - қосылуға қарай қозғалу болып табылады. Бүкіл жүйенің даму логикасы терістеу заңына бағынады. Категориялар жүйесі осылай жасалады, себебі оларды диалектикалық өңдеу тек жекеленген категориялардың ішкі қайшылықтарын ашу ғана емес, категориялардың өзара байланысын, бір-біріне өтуін анықтау. Ұғымдардың осылайша дамуы - субъективті емес, объективті қажеттілік, өйткені ұғым Гегель үшін абсолюттік идеяның объективтілігінің өзі болып табылады.

Гегель логикасының маңызды ерекшелігі, философтың бұрынғы формалдық логика сияқты ойлаудың жеке жағын зерттеумен шектелмей, адамның ойлауын тұтас түрінде қарастыруы болды. Гегель алдымен ойлаудың әмбебапты, баршаға ортақ белгілерін зерттеді, категориялардың өздігінен дамуын - соңғы, өзгеріске ұшыраған түрлерінен тәуелсіз алып қарастырды. Тек келесі кезеңде ғана ол пікір, ой-тұжырымы сияқты ойлау формаларын арнайы зерттеп, олардың ойлаудың әмбебапты анықтаулары -категориялармен байланысын ашып көрсетті.

Гегельдің ойлауды тұтас зерттеуі - ол ойлау мәселесін зерттеудегі үлкен кезең. Бұрынғы логика, жоғарыда айта кеткеніміздей, ойлау формаларын зерттеумен ғана шектелді, оларды сипаттаумен, жіктеумен айналысты, тұжырымдалған білімнің формаларын талдады. Мұндай логикадан Гегельдің логикасының айырмашылығы, оның өздігінен даму үстіндегі ойлаудың біртұтас табиғатын түгелдей зерттеуінде. Бұл жерде адамның ойлауының баршаға ортақ анықтаулары, категориялар туралы ілім негізгі орынды алады. Философ даму ұстынына сүйеніп, ойлаудың соңғы, өзгертілген тілдік формалары болып табылатын ойлау формаларын (пікірлерді, ой-тұжырымдарын) да жаңаша зерттеді.

Сонымен бірге Гегельдің даусыз жетістігі деп ойлауды теориялық тұрғыда қарастыруға, оны оз негізінде зерттеуге, ойлаудың мәніне баршаға ортақ анықтауларға, категорияларға сүйене отырып жетуге, осы категориялардың бірізді дамуын қадағалап шығуға, әмбебапты ұғымдардың өзгеріп кеткен формалармен терең байланысын қарастыруға, сөйтіп ойлауды тұтастай ұғынуға тырысуын есептеуге болады. Зерттеуді дәл осылай жүргізу қажеттігін дәлелдей отырып, Гегель философия нысандарды "олардың ерекшеліктерінен емес, олардың баршаға ортақтығынан, олардың тегінен, олардың өзіндегі және өзі үшін болмысынан"59 тануға тиісті деп жазды.

Сөйтіп Гегель, барлық өзінен бұрын болған философиямен салыстырғанда, болмыс категориясынан бастап абсолюттік идеямен аяқтап, категориялар туралы, олардың ішкі байланысы мен мазмұнды субординациясы туралы терең ілім жасады. Осыдан мынандай сұрақ туады: категорияларды гегельдік жүйелеу неге негізделген? Категориялар туралы Гегель ілімінің артықшылықтары мен кемшіліктері қандай?

Гегельдің категорияларды жүйелеу логикасын мұқият талдау, оларды формалды түрде жүйеге келтіру үшін категорияларды Гегельдің ойдан шығармағандығын және Кант сияқты олардың кестесін пайымдау қызметінен алмағандығын көрсетеді. Категориялардың табиғатын түсіну үшін Гегель таным тарихын, рухани мәдениет пен философия тарихын тікелей зерттеді. Шынына келсек, Гегель - идеалист, сондықтан да шын тарихтың, халықтардың қоғамдық-тарихи қозғалысының ішкі заңдылығын түсінбеді. Ол сол себепті коғамда өмір сүрген жеке адамдардың шын тарихының, шын тарихи үдерістің де, рухани тарихтың - танымның, мәдениет пен философияның тарихының да өзін айналдырып, оларды құпия түсініксіз нәрсе етіп көрсетті.

Осының бәрі, Маркстің сөзімен айтсақ, Гегельдің білгені де, мойындағаны да еңбектің бір ғана түрі "атап айтқанда - абстрактылы - рухани еңбек"60 болумен іштей байланысты. Гегель шын, эмпириялық тарихтың, тарихи дәуірлер мен оқиғалардың бірін-бірі ауыстыруының, халықтардың өмір салтының өзгеруінің, нақты тұлғалар мен халықтардың күресінің, өздеріне-өздері баршаға ортақ негіз, қозғаушы күш болмайтындығына, олардың құпия, түсініксіз субъектінің әрекеті тарихи оқиғалардың мәні мен мағынасын, нақты-тарихи қозғалыстың сипаты мен мазмұнын анықтайтын идеяның, рухтың өздігінен дамуының сыртқы көрінісі ғана екендігіне сенімді болды.

Адамзат пен таным тарихына мұндай көзқарастың негізгі кемшілігі, ойлау, сана, категориялар, олардың әрекеттеріне басқалардың бәрінің мазмұны тәуелді болатын, дербес, субстанциалды, өздігінен дамитын мәндер ретінде, қоғаммен, тұлғалардың шын тарихымен байланыссыз алынып зерттелетіндігінде. Ал шындығына келгенде гегельдік логика, категориялар жүйесі, толықтай дерлік өмірден келіп шыққан, ол адамзаттың шын тарихынан, таным тарихынан абстрактыландырылған, аластатылған, оларға жат етілген, керек десе ойшылдың мистикаландырып ұғынған философия тарихынан алынған деуге де болады. Басқаша айтсақ, Гегель категориялар жүйесін негіздеген кезде, өзі жасаған тарихилық пен логикалық ұстынына сүйенді. Ол категориялардың жүйесін, олардың өзара ішкі байланысын философиялық білімнің шын тарихынан алды, бірақ идеалист болғандықтан, бұл үдерістің бірден өңін айналдырып оны мистикаландырып жіберді. Танымның шын тарихынан абстракцияланған идеялар, категориялар өздерінің шын негізінен бөлініп алынып, оған жат етілді, олар әуел бастан бар, өзінше болады және табиғат пен шын тарих арқылы көрінеді-мыс деп түсіндірілді. Гегельдік объективті-идеалистік көзқарастың ерекшелігі, оның шын субстанциалдыны идеяның көріну формасы ретінде қарастырып, ал шын форма болып табылатын нәрсені, бар нәрсенің бәрінің мәні, субстанциясы деп есептеуінде.

Мұндай идеалистік қателіктерден құтылу жолын К.Маркс пен Ф.Энгельс баршаға түсінікті түрде "Неміс идеологиясында" көрсетті: "Философтар өз тілінен шын өмірдің бұрмаланған тілін көру үшін, және ой да, тіл де өздігінен ерекше әлем құрмайтындығын, олар шын бар өмірдің көрінісі ғана екендігін түсіну үшін, олардың өз тілін өзі содан абстракцияланған күнделікті қолданыстағы тілмен салыстыруы жеткілікті-ақ болар еді"61.

Гегель өзінің логикасында, сөз болып отырған мәселенің таза ойлаудың, идеяның абстрактыдан нақтыға қарай өрлеу әдісі бойынша өздігінен дамуы туралы екендігін дәлелдеуге тырысты. Бірақ бұл объективтік идеализмнің бос қиялы еді, идеялар, ойлар шындықтан, шын қоғамдық қатынастардан бөлініп алынып, әуел бастан бар, өзінше болады деп көрсетілген әлемді, шындыққа жат етілген әлемді, тікелей, сын көзімен қарамай қорытындылаудың нәтижесі еді.

"Тәуелсіз күштер ретінде ойлар мен идеялардың бөлектенуі жеке адамдардың арасындағы қарым-қатынастар мен байланыстардың үзілуінің салдары екендігін біз көрсеткен болатынбыз, - деп жазды Маркс пен Энгельс, - біз идеологтар мен философтардың жүйелі түрде тек осы ойлармен айналысуы, демек осы ойларды жүйеге келтіруі де еңбек бөлінісінің нәтижесі екендігін, соның ішінде неміс философиясы да неміс ұсақ буржуазиялық қатынастарының нәтижесі екендігін көрсеткен болатынбыз"62.

Сонымен, категориялардың гегельдік жүйесінің "құпиясы" философтың шын дүние мен адамзат тарихынан категорияларды абстракциялап алғандығында (немесе бұрынғы абстракциялаудың нәтижесін пайдаланғандығында) екен. Басқаша айтқанда, Гегельдің жүйеге келтірілген категориялары, ойдың баршаға ортақ анықтамалары - олар Гегельдің философиясында тәуелсіз мәндер ретінде қызмет ететін теориялық абстракциялар, материалдық және рухани мәдениеттің нақты дамуының асыра дәріптелген бейнелері болып табылады. Олар логика мен философияда шын Даму үстіндегі қоғамдық тарихи үдерістің жеке ерекшеліктерін, нақты элементтерін, формалары мен шекараларын, философия мен танымның тарихын абстракциялау нәтижесінде пайда болған.

"Осылайша кез-келген нәрседен оның жанды немесе жансыз, адамдық немесе заттық акциденциялары деп аталатындарының бәрін абстракциялап болған соң абстракцияның соңғы сатысында бізде субстанция болып логикалық категориялар алынады деп айтуға дәлеліміз бар"63, - деп жазды Маркс. "Осыдан кейін, - деп сөзін жалғастырады ол, - бар нәрсенің бәрі, жер бетінде және су астында тіршілік етушілердің бәрінің абстракцияның көмегімен логикалық категорияға телінуі мүмкін екендігіне, бүкіл шын бар әлем осылайша, абстракция әлемінде, логикалық категориялар әлемінде көрінбей кетуіне таңдануға бола ма?"64.

Маркс Гегельдің спекулятивтік конструкциясының құпия сырын ашып көрсетті, ол конструкцияның ерекшелігі, шын өмір мен танымның нақты қасиеттерін абстракциялау арқылы баршаға ортақ ұғымдар мен категориялар жасау болатын, ал бұл таным заңдылықтарына сәйкес іс еді. Алайда Гегель бұл үдерісті мистикаландыруды да идеалистік тұрғыда түсіндірді: шын болмыстан абстракциялау үдерісін, ол ортақ белгілерді бөліп алу емес, нәтижесінде эмпирикалық шындықтың ақиқат, субстанциалды анықтаулары айқындалатын анализ деп қарастырды. Философ категориялар мен ұғымдардың объективтінің субъективті формалары емес, шын өмірдің шын мәні, субстанциалды анықтаулары екендігіне өзінше сенімді болды.

Гегельдік спекулятивтік конструкция туралы сөз еткенде, біз, әрине, зерттеген категорияларының бәрін шындықтан Гегельдің өзі абстракциялай алмағандығын естен шығармаймыз. Көптеген категориялардың Гегельге дейін жан-жақты зерттеліп, қолданысқа енгізілгендігі белгілі. Сонымен бірге, Гегельдің категорияларды әлдеқайда ауқымды негізде талдағаны, логикада философиялық категориялардың әлдеқайда ауқымды жүйесін қарастырғаны, ойлау мәселесін жаңаша түсіндіргені және қорытындылағаны, жан-жақты зерттеп категория ұғымын жасағаны, объективтік идеализмнің негізінде категориялардың өзара ішкі байланысын және бірізділігін ашып көрсеткені біздің есімізде. Оның өзінің ізашарларынан ерекшелігі категорияларды ойлаудың абстракты - ортақ анықтауы емес, нақты - баршаға ортақ, мазмұнды анықтауы деп қарастыруында.

Гегельдің категорияларды, олардың өзара ішкі байланысы мен бірізділігін философия тарихынан алғандығын жоғарыда айтып кеттік. Ұлы философтың ғылыми қызметінің осы бір жерінің жағымды да, жағымсыз да жақтары бар. Гегельдің таным тарихын зерттеуі сөзсіз жағымды іс: ойлау формаларын зерттеуді, осы мәселемен айналысқан ойшылдардың соңынан үзбей жалғастырып, ол ойлаудың логикалық жүйесі туралы ілімнің көптеген мәселесін диалектикалық тұрғыдан анықтай дамытты, ал ол өте маңызды жетістік еді. Бірақ Гегельдің сол кездегі шындыққа да, ол шындықтан алыстап, оған жат болған рухани мәдениет пен оның тарихына да, философия тарихына да сын көзімен қарамағандығы оның өзінің философиясының сыңаржақтылығы мен өресіздігінің сөзсіз дәлелі болып табылады. Гегельдін коғамдағы қатынастардың жат етілуін жалпы алғандағы заттандыруға телуі себепті, өңі айналдырылған, жат етілген қатынастардың жүйесі Гегельге адамдардың шын қатынастарының жүйесі болып көрінуі даусыз. Жат етілген қатынастар саласы мен оның рухани бейнесін, К.Маркс "Капиталда" капиталистік шындық пен буржуазиялық саяси экономияны қалай сынаса солай батыл сынға алудың орнына Гегель сол кездегі коғамға сын көзімен қарамады, коғамның өзінің өзі туралы, өзінің тарихы туралы, оның рухани бейнеленуі туралы қажеттіліктерін шындай көрді.

Негізінде, Гегельдің логикасы, оның категориялар жүйесі, осы жат етілген шындықтың нәтижесі ғана емес, осы дүниенің өзіне тән теориясы да болып табылады. Гегель сол кездегі қоғамға сын көзімен қарамай, одан өзінің категориялар жүйесін шығарғандықтан, сол қоғамға тән жат етілген қатынастардың логикасы да категориялар жүйесінде қажетті түрде бейнеленді. Сол себепті гегельдік логикаға, оның категориялар туралы іліміне сын, тіптен де, оларды материалистік тұрғыда ұғынумен ғана шектелмейді, ол осы жат етілген қатынастарды да сынауды, сонымен бірге тарихтың өзін, философия мен таным тарихын жаңаша ұғынуды да талап етеді.

Гегель шындықтан бөлек алынған логиканы абсолюттегені және мистикаландырғаны үшін ғана емес, жат етілген қатынастарға сын көзімен емес, оң қарағаны үшін де кінәлі. Сондықтан оның категориялар туралы ілімін сынауды ол ілімнің шындықпен, философия тарихымен байланысын анықтаумен ғана шектеуге болмайды. Ондай сын көп дегенде Гегельдің логиканы, идеяны, өзара іштей байланыстағы категориялар жүйесін әуел бастан бар, өзінен-өзі дамитын нәрсе деп қарастырып, өзінің ғылыми қызметінде қателікке ұрынғандығын ғана дәлелдей алады. Ондай сынмен бірге, философтың ойлауды, идеяны, логиканы таным тарихынан, шын бар субъектіден, қоғамнан, адамдардың коғамдық тарихи қатынастарынан айыруының, сөйтіп абстракция болып табылатын категориялардың субстанциалды мәні бар деп мойындауының, рухани мәдениетте осындай жат етілу құбылысының шығуының себебінің неде екендігін түсіну де, теориялық тұрғыда ұғыну да қажет.

Осы құбылысты теориялық тұрғыдан ұғынуда Маркстің Фейербахқа айтқан сынының маңызы зор. Маркстің дін мен идеалистік философияны сынаудағы Фейербахтан айырмашылығы, олардың өмірмен байланысын, көрсетумен рухани-теориялық жат болуды оның өмірдегі негізіне әкелумен шектелмейтіндігінде. "Фейербах, - деп жазды Маркс, - осы жұмыс орындалғаннан кейін де басты нәрсенің әлі де істелмей қалғанын байқамайды. Атап айтқанда жердегі негіздің өзін-өзінен бөлетінін және өзін-өзі әлденендей бір тәуелсіз дүние ретінде аспанға көшіретінін, осы жердегі негіздің өзінің өзінен бөлек екендігінен және өзінің өзіне қайшы келетіндігінен деп қана түсіндіруге болады"65.

Фейербахтың гегельдік философияны сынау барысында қоғамның өмірінің өзінен-өзі бөлек болуын, қайшылығын және жат болуын мұқият талдауға тырыспағаны, әртүрлі еңбек бөлінісін, олардың жиынтығының қажетті түрде рухани жат болуды, дін мен философияны өздерін шын дүниенің мәні, мазмұны деп жариялауға итермелейтін, олардың өздерін өздері дәріптеуін тудыратынын ашып көрсетпегені белгілі.

Маркс пен Энгельстің сіңірген еңбегі, олардың таным тарихында бірінші болып, бар шындықты, адамдардың қоғамдық-өндірістік қатынастарын, олардың бөлектенуін және жат болуын, адамдардың рухани жат болуының, философия мен идеологияның өздігінен жат болуының шын негізі ретінде терең талдағанында. Олар өздігінен жат болудың рухани-теориялық формаларының таптық және гносеологиялық тамырларын терең талдап ашып көрсетті, жат болудың діни және философиялық түрлерінің қоғамдық-тарихи дамудың нақты кезеңімен байланысын анықтап, оларда адамдардың бір-біріне қатынасы, бір-бірімен шын байланысы, заттардың қатынасы ретінде көрінетін, тауар-капиталистік қатынастарына да сыни тұрғыдан мұқият талдау жасады. Осы қатынастардың табиғатын түсіндіре отырып, К.Маркс: "Бұл - адамдардың өздерінің нақты қоғамдық қатынасы ғана, ол адамдардың көзіне заттар арасындағы қатынастың таңғажайып формасы болып көрінеді. Бұған ұқсас нәрсе табу үшін бізге тұман басқан діни әлемге баруға тура келер еді. Бұл жерде адам миының жемістері өзінше тіршілік ететін адамдармен және бір-бірімен белгілі бір қатынастарда болатын тәуелсіз тіршілік иелері болып көрінеді. Тауар әлемінде адам қолымен, заттармен де дәл осылай болады. Мен мұны фетишизм деп атаймын, ол тауар ретінде өндірілетін еңбек өнімдеріне тән, демек, фетишизм тауар өндірісінен бөлінбейтін нәрсе"66, - деп жазды.

Маркс пен Энгельс осы, жат болған қатынастардың жүйесін мұқият талдады, оның негізгі қайшылықтарын ашып көрсетті, өздігінен жат болудың негізгі әлеуметтік формаларының шын болатындығын, олардың өздігінен жат болудың басқа формаларына, оның ішінде рухани-теориялық формаларына себепші болатындығын анықтады. Алайда олар мұнымен тынбады. Бұған қоса, олар өздерінің теориялық зерттеулерінде жат болған шындық әлемінің, ішінде жат болған қатынастар әлемін жоюды мақсат еткен, осу, даму және кемелдену үстіндегі күштер бар тауарлық-капиталистік қатынастар әлемімен ажырамас байланыста екендігін бұлтартпай, көңілге қонымды түрде дәлелдеді. Жат болған қатынастар жойылған кезде, ескі қоғамдық қатынастармен бірге, фетишке айналдырылған жат болған қатынастар әлемі де адамдардың социалистік, коммунистік қатынастарға негізделген, жаңа қоғамдық байланыстарына орын беріп, қоғам өмірінен кететін болады.

Маркс өзінің зерттеулерінде, өздігінен жат болудың рухани, діни, философиялық формаларының қарым-қатынас түрлерімен, адамдардың бір-біріне және табиғатқа қатынасының өресіздігімен байланысты екендігін терең негіздеді. Сондықтан да философиялық, рухани-теориялық өздігінен жат болуды жеңу, одан құтылу осы жат болған қатынастарды жан-жақты сынауды, одан кейін еңбек бөлінісінің бар жүйесін өзгертуді және жеке меншік пен ол қалыптастырған өресіз қатынастарға негізделген қоғамды революциялық өзгертуді қажет етеді.

Демек, діни, философиялық, рухани өздігінен жат болуды сынау, экономикалық, әлеуметтік өздігінен жат болуды сынаумен ажырамас байланыста болады. "Адамдардың күнделікті практикалық өмірінің қатынастары, - деп жазды Маркс, - олардың бір-бірімен және табиғатпен айқын да ақылға сыйымды байланыстарынан көрінетін кезде ғана шын өмірдің діни бейнесі мүлдем жойылуы мүмкін. Қоғамдық өмір үдерісінің, яғни материалдық өндіріс үдерісінің жүйесі тұман сияқты мистикалық пердені осы жүйе адамдардың ерікті қоғамдық одағының жемісіне айналған кезде және олардың саналы жоспарлы бақылауында болған кезде ғана тастайды"67.

Сонымен, логикалық категориялардың табиғатын шын түсіндірген тек маркстік философия ғана болды, маркстік философияда заттық, практикалық іс-әрекет, қоғамдық қатынастар ойлаудың қалыптасу негізі деп қарастырылады. Логикалық ойлау қабілеті -адам миының туа біткен қызметі емес қой. Астропологиялық философия деп аталатын философияның өкілдері қате тұжырымдағандай, туған кезде адамда тек өмір бойы дамытуды, жетілдіруді ғана қажет ететін ойлау, категориялар жүйесі даяр күйінде болмайды.

Ал шындығында ойлау қабілеті де, ойлаудың өзі де, категориялар да қоғамдық адамның табиғатпен қиыншылыққа толы күресі барысында, табиғатты адам аясына тарту үдерісінде қалыптасқан. Ойлаудың субъектісі болып табылатын адамның өзі, ең алдымен әлеуметтік тарихтың, қоғамдық-тарихи қозғалыстың жемісі.

Әлеуметтік өмір үдерісі барысында, өзінің қалыптасу барысында, қоғамдық қатынастардың күрделену барысында адамның санасы, логикалық ойлау жүйесі қалыптасып жетіледі. Адамның қарым-қатынасы мен заттық іс-әрекеті қандай болса, оның ойлауы да сондай. Өйткені сана, ойлау - әлеуметтік субъектінің, қоғамның іс-әрекет үдерісі мен қарым-қатынас үдерісінде, қоғам аясында туған қызметі.

Жеке адам тек әлеуметтік қарым-қатынас түрлерін, табиғаттың заттарын өзгерту мен өңдеу тәсілдерін меңгеру арқылы ғана ойлаудың логикалық жүйесін игере алады68. Бұл түсінікті де, себебі ойлау қандай да бір тәуелсіз шындық, тәуелсіз субстанция емес, ол заттық іс-әрекеттің идеалды формасы болып табылады.

Егер адам іс-әрекет үдерісінде табиғат затын өзгертетін, қайта жасайтын болса, онда, ойында, категорияларда идеалды түрде соны істейді. Ойлау, категориялар - объективтінің субъективті формасы. Сондықтан да оларды объективті дүниенің субьективті формасы ретінде танып білуге, ұғынуға болады. Ойлау дегеніміз - ен алдымен заттардың формасы бойынша, заттық іс-әрекет пен қоғамдық адамның қарым-қатынасының формасы бойынша қозғалу69.

Ойлаудың, сананың мүмкіндігі мен дамуы туралы мәселе, өте маңызды биологиялық алғышарт болғанына қарамастан, органикалық зат болып табылатын мидың мүмкіндігімен және дамуымен ғана байланысты емес, ол мәселе қоғамдық іс-әрекеттің, заттық іс-әрекет пен қарым-қатынастың дамуымен байланысты. Қалыптасқан ойлаудың белгілі бір дәрежеде, біршама тәуелсіз болуы мүмкін екендігі рас, бірақ ол тәуелсіздік нақты шекарада ғана іске асады. Тұтас алғанда ойлаудың қалыптасуы мен дамуы, оның логикалық жүйесі, адам еңбегінің дамуымен, әлеуметтік өмірдің пайда болуымен іштей байланысты.

Қалыптасқан адамның еңбек әрекетінің адамның ертедегі, хайуанаттар әлемінен жаңа ғана бөлініп шыға бастаған ата бабаларының анайы еңбегінен маңызды ерекшеліктері бар екендігі өзінен-өзі түсінікті. Әуел бастағы еңбек, біріншіден, кездейсоқ сипатта болды, екіншіден, онда мақсатқа сәйкес іс-әрекетке тән дамыған қасиеттер болған жоқ, мақсатқа сай іс-әрекет адам өмірінің жалпыға ортақ шарты болу үшін әлі де ұзақ уақыт бойы қалыптасу кезеңінен өтуге тиіс еді. Маркс алғашқы қауым кезінде, еңбек хайуандардың әрекетіне ұқсас формада болады деп атап көрсеткен еді, ол еңбек "өзінің анайы инстинкт формасынан әлі босаған жоқ болатын"70.

Тек адамға ғана тән мақсатқа сәйкес заттық іс-әрекет (адам еңбек үдерісінде табиғат берген заттың түрін ғана өзгертіп қоймай, сонымен бірге өзінің мақсатында іске асырады) тарих жемісі, адам дамуының нәтижесі болып табылады. Алғашқы кезде, адам хайуан күйінен енді ғана арыла бастаған кезде, мақсатқа сәйкес іс-әрекет, нәтижесінде еңбек үдерісінің басталған кезінде ойда идеалды түсінік түрінде болған зат жасалатын еңбек формасы әлі болған жоқ. Мақсатқа сәйкес әрекет ету адам тәрізді маймылдан адамға айналу барысында пайда болып қалыптасты.

Эволюция барысында, бірен-саран, кездейсоқ кездесетін, табиғат үдерістерімен-ақ қанағаттандырылатын мақсаттың бірте-бірте, әлеуметтік өмірдің жалпыға бірдей шарты болып табылатын мақсатқа сәйкес іс-әрекетке айналуы жүреді. Адамның пайда болу кезіндегі біздің ата-бабаларымызға мақсат қою қасиетті тән болмаған. Тек өзінің қарым-қатынасы, заттық іс-әрекеті барысында, қоғамдық тәжірибені меңгеру үдерісінде, адам мақсатқа сәйкес іс-әрекет етуді игереді. Ал казіргі адамға мақсат қою, мақсатқа сәйкес іс-әрекет ету, еңбектің дамыған түрін атқару қабілеті біздің ағзамыздың туа біткен ерекшелігі болып көрінуі мүмкін. Бұндай қателікті қазіргі адамның мақсатқа сәйкес әрекет етуінің, өзі жасаған еңбек құралдарын пайдалануының, өзінің жұмысының нәтижесін алдын ала болжауының үйреншікті болғандықтан жеңіл екендігімен ғана емес, сонымен қатар адамның өзінің іс-әрекетінің бәрін, табиғаттың, қоғамның және ойлаудың жалпыға ортақ заңдары, яғни әмбебап логикалық категориялар бойынша жүргізетіндігімен түсіндіруге болады.

Осыған байланысты адамның мақсатқа сәйкес іс-әрекет ету қабілетінің қалыптасуының бірізділігін зерттеу, мақсаттың болмауынан, әлі табиғат заттарының сапасымен себептелген, бірен-саран кездейсоқ кездесетін және уақытша мақсаттан, тұрақты мақсаттың, мақсат қоюдың, адам өмірінің жалпыға ортақ және қажетті шарты болған, мақсатқа сәйкес іс-әрекеттің қалай пайда болғандығын анықтау тіптен де қызықты. Адамның өз іс-әрекетінің нәтижесін ең алдымен идеалды түрде миында жасап алу қабілеті қайдан және қалай алынған. Егер адам қоғамын, еңбек тек адамға тән игілік болып табылатын кезіндегі түрінде алып, бар нәтижені тікелей көрсетсе бұл қабілеттің өзі де қалыптасқан адамға катысты алғанда туа біткен қабілет болып көрінуі мүмкін ғой.

Алайда маркстік әдіснаманың маңызды талабы бойынша: қандай да болмасын құбылыстың, заттың мәнін түсіну үшін, оның нәтижесін тікелей қарастыру жеткіліксіз, оны пайда болу кезінде, дамуының барлық кезеңдерінде және ақырында осы құбылыстың не болғанын танып білу қажет. Және бұның біз зерттеп отырған мәселеге де қатысты үлкен маңызы бар.

Шынында да, мақсатқа сәйкес заттық іс-әрекет дайын күйінде шыққан жоқ, ол адамның қалыптасу үдерісінде, еңбектің хайуандық инстинкті түрлерінен әлеуметтік іс-әрекетке өту үдерісінде қалыптасты. Біздің ертедегі ата-бабаларымыз негізінен хайуан тіршілігін кешті, олар еңбектің анайы инстинкті түрін ғана меңгерді.

Еңбектің инстинкті түрлерінде адамға тән қатынас, адамға тән мақсат қойып іс-әрекет ету әлі жоқ, тек небір, мақсат көздегенде ұқсас әрекет бар, тілек, тұтыну, табиғат үдерістерінің өз мұқтаждықтарына пайдалану ғана бар. Алайда осы кезең болмағанда, адамға тән, шын, мақсатқа сәйкес заттық іс-әрекеттің пайда болуы да мүмкін болмас еді. Мақсатқа сәйкес заттық іс-әрекет біріншіден, адам белгілі бір затты өндірген кезде, табиғат затының формасын мақсатқа сәйкес өзгерткен кезде және еңбек үдерісі басталмас бұрын өзінің практикалық іс-әрекетінің нәтижесі туралы түсінігі болған кезде пайда болады. Екіншіден, ол адамға тікелей қажеті жоқ заттың, адамның қажетіне жарайтын затты өндіру құралы ретінде жанама маңызға ие болған кезінде ғана қалыптасады. Үшіншіден, затқа деген адамға тән қатынас тек біздің ертедегі ата-бабаларымыз табиғат әрекетінің дайын нәтижелерін қанағат тұтпай, өздеріне қажет нәтиженің шығуын қамтамасыз ететін жағдайларда тудыруға тырыса бастаған кезде ғана пайда болады.

Осындай іс-әрекеттің пайда болуы адамның қалыптасу тарихындағы үлкен секіріс болды. Ол еңбек құралдарын қолдануға да ықпалын тигізді, алғашқы кезде табиғаттағы кез-келген зат (тас, таяқ) еңбек құралы ретінде пайдаланылды, және ол арқылы біздің ертедегі ата-бабаларымыз өзіне қажетті заттармен қатынасқа түсті. Тарихтың осы кезеңінде алғашқы қауым адамы хайуандық күйінен арыла бастады, өйткені табиғат заттарының өзін-ақ еңбек құралдары ретінде жүйелі түрде пайдаланудың өзі оның табиғат заттарына қатынасын жанама етті және сонымен бірге оның тіршілікке икемділігін әлдеқайда арттырып, табиғи қабілеттерін күшейтті және де оның объектілерге қатынасына жаңаша мазмұн берді. Алғашқы еңбек құралдары ретінде табиғат жасаған заттарды жүйелі түрде қолдану себепті тіршілік әрекетінің өзгеруінің әсерінен алғашқы қауым адамының психикалық қызметі едәуір күрделенді. Бұл түсінікті де нәрсе: өйткені хайуандардың (олардың ішінде адамның жабайы ата-бабаларының) тіршілік етуі олардың инстинкті әрекетімен, табиғатқа, қоршаған ортаға дағдылы қатынасы арқылы қамтамасыз етіледі. Ал табиғаттың дайын заттарының өзін-ақ құрал ретінде пайдалану жабайы адамдардың іс-әрекетін хайуандардың әрекетімен салыстырғанда айтарлықтай кеңейтті және тереңдете түсті. Іс-әрекеттің дәл осылайша күрделенуі, табиғат заттарымен және бір-біріне жанама түрдегі қатынаста болу мүмкіндігінің пайда болуы табиғатқа инстинкті, дағдылы қатынастың жеткіліксіз екендігін көрсетті.

Егер хайуандардың өзіне ұқсас тіршілік иелеріне және табиғаттағы түрі басқаларға тікелей, инстинкті қатынасы туа біткен қабілет болса, адамдардың мекендейтін ортасына құрал арқылы, жанама түрдегі қатынасы, қауымдастықтың тіршілігін қамтамасыз етуге бағытталған ұжымдық еңбек әрекеттері үдерісінде пайда болды. Осы, қоғам арқылы қалыптасқан қабілет адамдардың қоғамдық тәжірибені мұра етуінің әлеуметтік түрі ретінде әлеуметтік жолмен ұрпақтан-ұрпаққа беріліп отырады71.

Еңбек құралдарын пайдалану - адам өмірінің түпкілікті негізі. Олар арқылы өздерінің табиғат заттарына қатынасын жанама ете отырып жабайы адамдар бір-бірімен де күрделі әлеуметтік қатынастарға түседі. Енді мұндай жағдайларда инстинкті әрекеттер жеткіліксіз болды. Өзінің істейтін істерінің, қоғам мүшелерінің істейтін істерінің нобайын, сонымен бірге еңбек құралдарының табиғат заттарына етер әсерінің нобайын алдын ала түсініп алу қажеттігі пайда болды. Егер де олардың әрқайсысы басқа адамдардың әрекет ету жолын түсіне алмаса, онда ұжымдық еңбекті атқару мүмкін болмас еді. Ал еңбек құралының қалай әсер еткендігін түсінбеген жағдайда оны іс-әрекетті жеткізетін тетік ретінде қолдану мүмкін болмас еді.

"Еңбек құрал-жабдығы, адам өзі мен еңбек заттарының арасына араластыратын және оның осы затқа ететін ықпалын жеткізетін тетік ретінде қызмет ететін зат немесе заттар комплексі, - деп жазды К.Маркс, - өз мақсатына сәйкес, басқа заттарға әсер ету құралы ретінде қолдану үшін ол бұл заттардың механикалық, физикалық, химиялық қасиеттерін пайдаланады"72.

Объектіге, табиғатқа еңбек құралдары арқылы қоғам болып және жүйелі түрде әсер ете отырып адам бірте-бірте хайуандардан бөліне бастады, әлеуметтік өмірдің негізін қалады, әлеуметтік өмірдің болуының жалпыға ортақ шарты қоршаған ортаға бейімделу емес, сол ортаны өзгерту және оны өзінің қажеттіктеріне бейімдеу болып табылады. Адамның табиғатқа жанама түрдегі қатынасы зерденің және басқа да рухани қабілеттердің қалыптасуына негіз болды, өз кезегінде олар адамның шындыққа қатынасын жанама түрдегі қатынас етудің идеалды құралы болып табылады.

Гегель зерденің нақ осы қызметін қарастыра отырып былай деп жазды: "Зерде қаншалықты құдіретті болса, соншалықты айлакер болады. Жалпы алғанда оның айлакерлігі жанамалау әрекетінде, ол әрекет объектілерге өздерінің табиғатына сәйкес бір-біріне әсер етуге және әсер ету барысында әбден әлсіреуге мүмкіндік беріп, сонымен бірге осы үдеріске тікелей араласпай-ақ бәрібір тек өзінің ғана мақсатын іске асырады"73.

Сонымен, еңбек құралын пайдалануды, олар арқылы өзінің табиғатқа қатынасын жанама етуі адамның адам болу тарихының жаңа кезеңі деп есептеудің қажет екендігі күмән келтірмейді, әйтсе де еңбек құралын ойлап шығарып оны жасайтын уақыт әлі өте алыс еді. Алайда тек еңбек құралын жасау ғана адамның шын әлеуметтік өмірінің қалыптасуының шешуші жағдайы болып табылады. Шынында да: егер табиғат заттарын құрал ретінде қолдану тіпті кейбір хайуандарға да тән болатын болса, еңбек құралдарын қолдан жасау (ойлап шығару), оларды жүйелі түрде қолдану - тек адамға ғана тән ерекшелік. Біздің жабайы ата-бабамыз адамға айналды, ал әлеуметтік өмір осы ата-бабамыз табиғат пен өзінің арасына өзінің мақсатқа сәйкес іс-әрекетін жеткізетін тетіктер ретінде орналастырған тас құралдарды жасай бастаған кезде ғана өз негізіне сүйеніп қызмет ете бастады.

Еңбек құралдарын жасау адамның іс-әрекетінің аясын өте кеңейтті, оның еңбегінің өнімділігін арттырды және қоғамдық қатынастарды тереңдете түсті. Осының бәрінің адамның әлеуметтік және рухани дамуы үшін маңызы зор болды. Табиғат заттарын еңбек құралдары ретінде жай ғана қолдану сананың, ойдың жылдам дамуына ықпалын тигізбейді, себебі бұл анайы заттық іс-әрекет әзірше небір өресіз жолмен жүзеге асырылатын адамзаттық іс-әрекеттің жалпыға ортақ, адам затына тән жолын игергенде жоқ болатын.

Еңбек іс-әрекеті өзінің субстанциалдық, адам затына тән жолын адамның өзі еңбек құралдарын жасай бастаған кезде ғана жетеді. "Субъекті мен объектінің қатынастары болып табылатын еңбектің ерекшелігі, - деп жазады М.Б.Туровский, - сипаттамалармен өзара алмасу (мұнда адам оның объективті іс-әрекетінің дағдыларында, тәсілдерінде көрінетін объектілік анықтауларды алады, ал объект еңбек өнімінің тұтыну сипаттамаларында көрінетін адамдық анықтауларды алады) субъектінің де, объектінің де өздерінің анықтауларының сыртына шығарылған болып шығады және субъект-объект қатынасының үшінші бөлінген буыны болып табылады. Осы үшінші буын зат түрінде еңбек құралында көрінеді"74.

Еңбек құралдарын ойлап шығару және жасау адамның табиғатқа үстемдігін адам айтқысыз дәрежеде арттырады, оның әртүрлі кездейсоқ жағдайлардан біршама тәуелсіздігін қамтамасыз етеді.

Еңбек құралдарын жасауды үйреніп алу арқылы адам өзінің өндірісін едәуір дамытты, табиғат заттарын тиімді түрде өзгертіп, оларды өзінің қажеттілігіне сәйкес икемдей бастады. Адамның өзі жасаған құрал-жабдықтарына негізделген тек осындай заттық іс-әрекет қана еңбекті тек адамға ғана тән іс-әрекетке айналдырады. Тек нақ осындай іс-әрекет сананың, ойдың және адамның басқа да қабілеттерінің пайда болуы мен жылдам дамуының негізі болып табылады. "Құрал арқылы атқарылатын еңбек адамды тек материалдық, заттық объектілердің алдына ғана қоймай, - деп жазады А.Н.Леонтьев, -сонымен қатар олардың өзара әсер етуінің де алдына қояды, оны адамның өзі бақылап және қайтадан тудырып отырады. Осы үдерісте адамның оларды тануы іске асады, мұндай танымның мүмкіндіктері тікелей-сезімдік қатынастың мүмкіндіктерінен артық болады. Егер "субъект-объект" түріндегі тікелей өзара әсер ету кезінде объект өз қасиеттерін субъектінің сезінуінің құрамымен және даму дәрежесімен шектелген шекарада ғана ашса, еңбек құралы арқылы жүретін өзара әсер ету үдерісінде тану осы шекаралардан асады. Мысалы, бір материалдан жасалған затты екінші бір материалдан жасалған затпен механикалық өңдеу кезінде біз олардың бір-бірімен салыстырғандағы қаттылығын өзіміздің тері-бұлшық ет арқылы сезінуіміздің мүмкіндігі мүлде жетпейтін шекарада қатесіз дәл анықтай аламыз: біз олардың бірінің майысқанын көріп екіншісі қаттырақ екен деген қорытынды жасаймыз. Осы әдісті ары қарай қолдану барысында біз, әрине, оларды қолдану, заттардың қасиеттерін қанша қажет болса сонша дәл және, ең бастысы, сезінудің өзгеріп тұратын мүмкіндіктеріне тәуелсіз тануды мүмкін ететін объективті бірліктерді өздері сияқты нәрселердің ішінен бөліп аламыз"75.

Адам өзінің табиғатқа қатынасын өзі алдын ала жасап алған еңбек құралдары мен жабдықтары арқылы жанама қатынас еткен кезде, оның объектіге қатынасы тереңдей де, күрделене де түседі. Ол (объектіге қатынасы) енді өзі жанама еткен қатынасты жанама ететіндігімен сипатталады. Былайша айтқанда, адам мен оның объектісінің арасында күрделі жанама қатынастар тізбегі пайда болады. Мысалы: белгілі бір мақсатқа сәйкес іс-әрекеттің жемісі болып табылатын тас балта енді басқа заттарды жасауға арналған құралға айналады. Демек, адамның миында еңбек үдерісінің нәтижесі болатын заттың идеалды бейнесі, ал одан да бұрын бұдан бұрынғы еңбектің жемісі болып табылатын балтаның бейнесі, сонымен бірге ол балтаның еңбек барысында атқаратын қызметі туралы түсінік пайда болуға тиіс. Егер дамудың алдыңғы кезеңінде адамның жанама болған табиғат затының әсері туралы түсінігі болғаны жеткілікті болса, енді өзі жанама болып табылатын затқа жанама болатын заттың ойша бейнесін жасау қажеттігі туады. Тек еңбек құралдарын жасаудың арқасында ғана адам тік жүретін болды, оның қоғамдық қатынасы қалыптасты, оның ойлауы, санасы, тілі дами түсті, оларсыз адам қоғамы алға қарай осыншама жылдам дамымаған болар еді.

Чех философы Радован Рихте дұрыс айтқандай, еңбек құралы - затқа адамның әсерін жеткізетін тетік қана емес, сонымен бірге оның дамуының да шарты. Және де бұрынғы еткен еңбектің жемісі болып табылатын еңбек құралын қолдану арқылы зат жасайтын адамның өзі мен табиғатқа сол табиғаттың дайын заттарын ғана қолдану арқылы әсер етуді білген өзінің жабайы ата-бабаларымен салыстырғанда дамудың әлдеқайда жоғары деңгейінде тұрғандығына ешқандай күмән жоқ. Және де бұл өзінен-өзі түсінікті нәрсе, себебі қазіргі адамның табиғат пен басқа адамдарға деген қатынасы жабайы адамның қатынасына қарағанда әлдеқайда терең болып келеді.

Адамның қалыптасуының еңбек құралдарының дамуымен іштей байланысын бүкіл әлеуметтік тарих дәлелдеп отыр. Ғылымда адамның даму деңгейі ағзаның морфологиялық өзгерістерімен емес, оның заттық іс-әрекетінің даму деңгейімен және сипатымен анықталатындығы белгілі болды.

"Жойылып кеткен жануарлар түрлерінің түзілісін зерттеу үшін сүйек қалдықтары түзілісінің қандай маңызы болса, - деп жазды К.Маркс, - жойылып кеткен қоғамды -экономикалық формацияларда зерттеу үшін еңбек құрал-жабдықтары қалдықтарының да сондай маңызы бар. Экономикалық замандар айырмашылығы ненің өндірілетіндігіне қарай емес, қалай өндірілетіндігіне, қандай еңбек құрал-жабдықтарымен өндірілетіндігіне қарай анықталады. Еңбек құрал-жабдықтары адамзат жұмыс күшінің дамуының өлшеуіші ғана емес, сонымен қатар еңбек істелетін коғамдық қатынастардың да көрсеткіші"76.

Шынында да, заттық іс-әрекеттің пайда болуы мен дамуы, еңбек құралдарын жасау, сол арқылы өзінің табиғатқа қатынасын жанама ету, олардың белгілі бір мақсатқа, табиғат затын өзгертуге арналғандығын түсіну адамның дамуын айтарлықтай ілгері жылжытты. Сол кезеңнен бастап іс-әрекет субъектісі, объекті және қоғамдық қатынастар ерекшелене бастады.

Адам қоғамының дамуына ендігі уақытта органикалық заңдардың күші жүрмейді, ол адам қоғамының бір сатыдан екінші сатыға көтерілуін анықтайтын қоғам дамуының тарихи жалпыға ортақ заңына бағынады. Шынында да, адам пайда болғаннан бері оның дене құрылымы онша өзгере қоймаған, алайда осы уақыт ішінде қоғамдық өмірде ірі өзгерістер орын алды, көптеген қоғамдық формалар, қоғамдық-экономикалық формациялар бірін-бірі алмастырды.

Осының бәрі адам өмірінің тіршілік жағдайларына бейімделу емес, адамның табиғат затын өз қажеттіліктеріне қарай белсенді түрде бейімдеуінің арқасында пайда болған әлеуметтік өмір екендігіне тағы да көзімізді жеткізеді. Адам табиғатты тек мақсатқа сәйкес өзгерту арқылы және соған сәйкес өзінің қоғамдық қатынастарын қайтадан орнату арқылы ғана шын және тарихи тұрғыда өмір сүреді.

Егер хайуандардың барлық қабілеттері, мазмұны, мәні олардың морфологиялық құрылымында, биологиялық құрылысында болса, адам өзін, өзінің мазмұнын, мәнін қоғамдық қатынастардың жиынтығы, табиғатты қайта жасау мен өзгертудің қоғамдық құралдары мен тәсілдері арқылы алады, байытады.

Хайуандардың әрекет етуі, тіршілік қалпы негізінен олардың құрылымымен байланысты болып келеді, олардың инстинктімен себептелген. Хайуандардың жеке тәжірибесі сол түрге тән әрекетті біршама жетілдіруі ғана мүмкін. Сондықтан хайуандардың даму барысында жеке хайуанның түр тәжірибесін, оның тіршілік ету жолын игеруде сондай бір ерекше мәселе жоқ, себебі әр хайуан өзінің туған уақытынан бастап түрдің тіршілік ету мақсатына сәйкес бейімделген, түр тіршілігінің бүкіл бағдарламасы оның өзінде болады және күнделікті тіршілігінде көрінеді.

Адам қоғамында бәрі басқаша. Адамның биологиялық құрылымы, оның морфологиялық құрылысы адамның өмірінің алғышарты ғана, бірақ одан тікелей адамның мәнін, әлеуметтік өмірдің мәнін тікелей шығаруға болмайды. Адам денесінің, миы мен адам қолының жетілгендігінің өзін тек еңбектің, әлеуметтік өмірдің болуын ескерген жағдайда ғана дұрыс түсіндіруге болады. Сол себепті адамның мәнін, өмір салтын, санасы мен ойлауын тек адамның заттық іс-әрекетін, оның қарым-қатынасы мен қоғамдық қатынастар формасын негіз ретінде қарастырған жағдайда ғана түсінуге болады деп баса айтып кеткен жөн.

Табиғатпен белсенді қатынаста болу - адамға өз өмірінің барлық кезеңдерінде тән нәрсе. Адам табиғатты өзінің практикалық іс-әрекеттерінің аясына тарта отырып, оны өзгертеді және танып біледі. Табиғатты адамнан тыс, оған деген адами қоғамдық қатынастардан тыс зерттеу - бұл абстрактылы, сыңар жақ зерттеу. "Тіпті жұлдызды аспан, - деп дұрыс жазады Э.В.Ильенков, - онда адам еңбегі әзірше ештеңені іс-жүзінде өзгерте қоймаса да, қоғам уақыт пен кеңістікте бағыт табу құралына айналдырған бөлігінде ғана адамның назар аудару және бақылау нысанына, қоғам - адам ағзасының "құралына", оның денесінің "органына", оның табиғи мүшелеріне, компас пен күнтізбеге айналады"77.

Заттық іс-әрекет ету, қарым-қатынас жасау, субъектінің объектіні белсенді түрде өзгерту барысында логикалық ойлау жүйесі, категориялар пайда болады, олар арқылы адамдар ойлайды және заттардың формалары бойынша әрекет етеді. Категориялар - бұл адамның табиғатты практикалық іс-әрекет аясына тартуының сатылары, деңгейлері. Табиғат заттары өздерінің мазмұнын, әмбебап анықтауларын өздерімен белсенді, әрекетті қатынас барысында ғана ашады. Мысалы, адамның өзінің дамуының ең ертедегі кезеңінде де тасты көруі, оған назар аударуы мүмкін еді. Алайда жабайы адамдардың тасқа шын көңіл аударуы, оның қасиеттерін, сапасын, мөлшерін, өлшемін танып біле бастауы тас құралдарын жасауға тырысып, тасты адамның практикалық іс-әрекетінде қолдана бастаған кезде байқалды.

Адам табиғат заттарының өзіне қажетті сапаларын, сапа тұрғысынан анықталған жерлерін бөліп, белгілеп отырған, және де өзінің практикалық іс-әрекетінің дамуына байланысты қажет заттарды жинақтап әрі оларды жетілдіріп отырған. Сондықтан заттардың сапасын табу, оларды мақсатқа сәйкес түрде пайдалану, ақыл-ойдың дамуы - осының бәрі ұзақ уақыт ізденудің нәтижесі, тарихтың нәтижесі болып табылады. "Былай алып қарағанда, -деп жазады А.Ф.Анисимов, - адам егжей-тегжейін білмесе де, тасты қолдану тәжірибесі арқылы еңбек құралдарын қолдан жасаудың жолдарын іздестірген. Ол үшін ең жарамды материалды таңдап алу, көптеген қателіктерге ұрыну, қайта-қайта сынап байқау арқылы ол материалды өңдеудің оңай тәсілдерін және құралдың жұпыны келген ыңғайлы нобайын табу қажет еді. Материалдық өмірдің өндіріс қажеттіліктері талап еткен осы аса маңызды мәселелерді адамзат тек шелль кезеңінде ғана шешті, шелль мәдениетінің ескерткіштері қол шапқылар мен долбарлап жасалған шабу құралдары (чопперлер) деп аталатын заттардың пайда болуымен байланысты, олар заттар жарғыш құралдар мен долбарлап жасалған домалақ тас құралдармен (нуклеустермен) бірге адамдардың сол кездегі бұйымдарының негізгі түрі болды"78.

Сол кезеңнің тарихын мұқият талдау, заттың ерекшеліктерін, оның сапасын, оның қажетті жағын ашу жолдарының шамамен алғанда адам баласының бәрі үшін бірдей екендігін көрсетіп отыр. Бұған, мысалы, шелль құралдарының формаларының қолданылуы көз жеткізеді. "Құралдардың осы формаларының қазіргі кезде палеолиттің іздері анықталған Оңтүстік Еуропада да, Африкада да, және Азияның оңтүстік шеткі аймақтарында да, былайша айтқанда, барлық жерде кеңінен таралуы, - деп жазады д.Ф.Анисимов, - адамның осы мәселені шешуге бір қоғамдық-тарихи жолмен келгендігін көрнекі түрде дәлелдеп отыр"79.

Адамның практикасының, заттық іс-әрекеті мен адамдардың қарым-қатынасының одан әрі дамуы барысында адамдар заттар мен құбылыстардың жаңа сапаларын ашады. Білгендерін жинақтай отырып, олардан практикалық білім тудыра отырып, кейіннен адамдар тас шапқылардың формасы мен сапасын жетілдіруді үйренді және өндіріс құралдарын жасауға бірте-бірте жаңа материалдарды қолдана бастады. "Бірте-бірте ашелль шапқылары шелль шапқылармен салыстырғанда жетілдіріліп, жақсырақ өңделіп, жеңілірек бола бастады. Формасы жағынан әр алуан - сопақ, дөңгелек, дискі тәрізді болып, олардың ұшы кейде пышақ тәрізді ұзын немесе өткір жиекті кескіш болып келеді"80.

Еңбек құралдарын жасаудағы, адамның дамуындағы прогресс адамның іс-әрекетінің өзгеруі мен күрделілене түсуіне себепші болды. Мысалы, мустьер кезінде адамдар ірі хайуандарды (мамонттарды, үңгір аюларын және т.б.) жиі-жиі аулай бастады. Сонымен қатар құралдарды жасау жолдары, тәсілдері жетілдірілді, құралдардың саны көбейді және қолданар жері нақтылана түсті. Мысалы, егер шелль кезеңінде адам өзінің іс-әрекетінде тек тас шапқыларды ғана қолданса, мустьер мәдениеті адамның шақпақ тас тілігін опырып алуды үйренгендігіне, олардан кесуге, шаншуға жарамды аңшылық қаруларын жасағандығына көз жеткізеді. "Мустьер дәуірінің басында, - деп жазады А.Ф. Анисимов, -алдын ала өңделген дискі тәрізді шақпақ тастан шақпақ тілігін опырып алу әдісі кеңінен қолданыла бастады. Өңделген шақпақ тастың шетін тас балғамен ұрғылау нәтижесінде алынған осы тіліктерден бұрынғылардан гөрі жетілдірілген, кесуге және шаншуға жарамды аңшылық қаруларын, оның ішінде, найзалардың ұшы ретінде қолданылған алуан түрлі үшкір ұштықтарды жасау жеңілге түсетін"81.

Осының барлығы адамның тарихи дамуының белгілі бір сатысымен, оның мүмкіншіліктерімен байланысты болатын, ол кезде адам әлі отты қолдану арқылы металды балқытуды білмейтін, сондықтан да өзінің еңбек құралдарын бір затпен екінші затты ұрғылау арқылы жасайтын. Сол себепті оның тас пен шақпақ тасқа назар аударуы заңды еді. Сірә, алғашқы қауым адамдарын олардың қаттылығы, жеңіл сынатындығы және т.с.с. сапалары қызықтырғанға ұқсайды. Сонымен бірге, "тасты қашау арқылы жасай бастаған құралдарды, - деп атап өтеді И.И.Мещанинов, - оның әрбір замандасының қолынан келетін еді және оларды жасау арнайы, тіптен өте анайы шеберханаларды да қажет етпейтін. Үлкен шаруашылыққа тиімді, ауқымды бірлестіктердің қажеттігі әлі туа қоймаған еді"82.

Алады, оның ақыл-ойын жетілдіруде, заттар мен құбылыстардың әмбебап анықтауларын табуда, адамдардың қарым-қатынасы мен қоғамдық қатынастардың дамуы, ұжым болып әрекет етудің өнімділігін, тиімділігін түсінудің маңызы одан да зор болды. Адам өмірінің осы кезеңінен бастап прогресс едәуір жылдамдады, сөйлеу тілі пайда болды, адамның ойлау қызметінің өрісі кеңейді. "Сол заманда ірі хайуандарды аулау кезінде бірлесіп әрекет етудің пайда болуы жалғыз адамның шамасы келмейтін істерді де іске асыруды мүмкін етті. Адам алғашқы қауым өндірісінің негізгі және шешуші күші болып табылатын ұжымдық еңбекке сүйенудің арқасында ғана сол кездегі мамонт, мүйіз тұмсық, жабайы ірі бұқа, жылқы сияқты хайуандарды аулай алды"83, ғалымдар олардың сүйектерін біздің ертедегі ата-бабаларымыз мекендеген жерлердің бірінен шелль дәуірінің соңғы кезеңіндегі құралдармен бірге тапқан.

Адамның қалыптасуымен, оның ойының дамуында алғашқы қауым адамының ұжым қуатын, адамдардың қоғамдық байланысының күшін, адам затына тән қуатты түсінуінің орасан зор маңызы болды. Осының бәрі оған бірте-бірте, тұтастың қуатын, оның бөлікпен өзара қатынасын ашуға, көптің күшін анықтауға заттардың өлшемін білуге, табиғат заттарындағы да, қоғамдық қатынастардағы да рефлективтік қатынастарды түсінуге мүмкіндік берді. Алайда үдеріс мұнымен аяқталмады. Алғашқы қауым өндірісіне, адамдар ұжымының пайда болуы мен дамуына кооперация, ұжым ішіндегі еңбек бөлінісі ілесе жүрді.

Қауымдастықтың әрбір мүшесі өндіріс үдерісінде, алғашқы қауым адамдарының ұжымдық іс-әрекетінде нақты қызмет, нақты міндет атқаруға тиіс еді. Осының барлығы адамның ойлауының, ойлаудың логикалық (категориялық) жүйесінің дамуының шын себебі болды.

Ал логикалық ойлау жүйесі, категориялар дегеніміз не? Олар қалай қалыптасады? Бұл сұрақтарға тек марксизм философиясы ғана ғылыми тұрғыда толық жауап бергені белгілі, марксизм философиясы логикалық ойлау жүйесін, категорияларды қалыптастыратын негізді адамдардың заттық іс-әрекетінен, қоғамдық-өндірістік қатынастардан іздеу қажет деп есептейді. Адамның мәнін құрайтын нәрсенің барлығы, оның мақсат қою қабілеті, субъект-объект қатынасы, тіпті қолының белгілі бір формасы мен жетілген миы да әлеуметтік тарихтың, біздің ертедегі ата-бабаларымыздың еңбек етуінің нәтижесі. Бұл пікір адамның сезімдерінің, ұғымдарының, рухани қабілеттерінің, адамгершілік негіздері мен эстетикалық категориялардың қалыптасуына қатысты тіптен де дұрыс болып табылады.

Адамның логикалық, категориялық ойлау қабілетінің пайда болуы мен жетілу мәселесін маркстік тұрғыдан түсіндірудің ақиқаттығы казіргі кезде антропология, психология және педагогика сияқты ғылымдардың деректерімен де жан-жақты дәлелденуде. А.Н.Леонтьевтің, Л.С.Выготскийдің, А.Р.Лурияның еңбектерінде адамды, оның ойлауы мен санасын маркстік тұрғыдан ұғынудың негізгі мазмұны терең дамытылған84.

Сонымен, адамның ойлауының, логикалық категориялардың бейнелеу формалары екендігі, оларда адамзат дамуының бүкіл тарихынан туындаған заттық іс-әрекет пен қарым-қатынастың деңгейлері, сатылары, ең маңызды кезеңдері ұғынылып, синтезделетіндігі қазіргі кезде толық дәлелденген деп санауға болады. Бұл үдерістің басталған кезі материалдық игіліктерді өндірудің біртіндеп адам өмірінің жалпыға ортақ негізіне айнала бастаған кезеңге жатады.

Адам өзінің әлеуметтік өмірінің дайын бағдарламасымен, дайын іс-әрекет, логикалық ойлау қабілетімен тумайды. Адамның негізгі қасиеттері, сапалары оған табиғат берген ерекшеліктердің ішінде жоқ, олар адамның іс-әрекет етуімен, қарым-қатынас жасауының жолдары мен формаларында болады. Сол себепті адам қоғамдық, заттық іс-әрекетке қатысу арқылы, әлеуметтік өмір аясына ену арқылы адам болады, адамға тән мәнге ие болады, логикалық ойлауды қалыптастырады. Ойлау, ойлау қабілеті мәселесін қарастыра отырып, Э.В.Ильенков: "Бұл адам денесінің сыртқы дүние денелерін олардың өзінің қисыны бойынша танып біліп және осы денелермен олардың қисыны бойынша әрекет ету шеберлігі. Тек соқыр-мылқау бала ғана емес, кез-келген бала адамның адамға арнап жасаған заттарды - қасықты, табақты, ойыншықты, көрпені және т.б.саналы түрде қолдануға үйренген жерінде ойлай алатын тіршілік иесіне айналады. Ол бұл дүниені игеріп және онда адамша әрекет ете бастаған кезде біз адамның ойлауы, ақылы деп атайтын нәрсеге ол да не болады"85.

Зерде, сана, логикалық ойлау жүйесі қандай да болмасын жеке адамның туа біткен ерекше артықшылығы емес, әлеумет ұйымдастырған мақсатқа сәйкес заттық іс-әрекеттің жемісі болу себепті, олар генетикалық бағдарлама, тұқым қуалау арқылы емес, әлеуметтік, қоғамдық жолмен мұра етіледі, ұрпақтан-ұрпаққа беріледі. Және әрбір жеке адам тек қоғамның іс-әрекет ету жолдарын, адамдардың қарым-қатынасының түрлерін игеру, жинақталған рухани байлықтардан сусындау арқылы ғана өз санасын қалыптастырады, жалпыға ортақ анықтаулар жүйесін жасайды.

Сонымен қатар, А.Н.Леонтьев жазғандай, "әрбір жеке адам сананы өндірудің қоғамдық-тарихи үдерісін қайталамайды. Және де оның дүниені саналы түрде бейнелеуі өткен ұрпақтар жасаған түсініктер мен ұғымдарды оның миына тікелей проекциялау (түсіру) нәтижесінде де туындамайды. Оның санасы да оның заттар дүниесіндегі іс-әрекетінің жемісі болып табылады. Басқа адамдармен қарым-қатынас арқылы болатын осы бір іс-әрекетте адамның адам заты жинаған, заттық сезімдік формадағы рухани байлықтарды иелену үдерісі жүзеге асырылады"86.

Адам қоғамында тұқым қуалау арқылы берілетін нәрселерді өндірудің, сақтау мен жеткізудің жаңа формасы пайда болды, оның алдыңғы тұқым қуалаушылықтан орасан зор артықшылығы бар: ол коғамдық ақпаратты, қоғамдық тәжірибені жинауда, қоғамдық тәжірибені кейінгі ұрпаққа жеткізуде мінсіз және икемді қызмет етеді. Егер біздің алғашқы қауымда өмір сүрген ата-бабаларымыз жинаған білімдері мен шеберліктерін кейінгі ұрпақтарға жеткізу жолын таппаған болса, адам өзінің дамуында бізге белгілі жетістіктерге жетпеген болар еді, оның таспен, таяқпен істеген инстинктіге ұқсас әрекеттері, әлдеқайда жетілдірілген еңбек құралдары деңгейіне әкелмеген болар еді, дамыған қоғамдық қатынастар, рухани мәдениет пайда болмас еді.

Адам қоғамының көптеген артықшылықтары қоғамдық тәжірибенің қарым-қатынас жасау түрінде, еңбек құрал-жабдықтары мен өндірістік қатынастарда ғана емес, сонымен қатар ой алмасуының аса маңызды құралы, коғамдық тәжірибе мен әлеуметтік ақпаратты сақтау мен жеткізудің оңтайлы әрі ұтымды құралы болып табылатын тілде де жинақталатындығынан көрінеді87. Тілдің, ойдың, сананың пайда болуымен адамның, адам қоғамының дамуы едәуір жылдамдады, адамның ой-өрісі кеңейіп, қарым-қатынастары тереңдеді және табиғатпен күресінің нәтижелері молырақ бола бастады. Осының барлығы адам қоғамының, әлеуметтік өмірдің хайуанаттар дүниесінен алыстай түсуіне іс-жүзінде ықпал етті.





Адам қоғамының тәжірибесін, қоғамның мәнін, іс-әрекет пен қарым-қатынастың қоғамға тән тәсілін, белсенді түрде игеру барысында, қоғамның мазмұнын да, жеке адамдарға тәуелсіз болатын объективті жалпыға ортақ идеалды құрылымдардың жүйесін де табанды, белсенді түрде игеріп отырған.88

Адам бала кезінде ойлаудың логикалық жүйесін, категорияларды жылдам әрі жеңіл игеретіндіктен, олар ойлаудың туа біткен, тәжірибеге дейінгі, тәжірибеге тәуелсіз (априорлық) қабілеттері болып көрінуі мүмкін. Бұл жерде логикалық ойлау қабілетін адамзат баласының ұзаққа созылған даму барысында тудырып, тәрбиелеп шығарғандығы, сол себепті де категориялар - ең алдымен қоғамның игілігі екендігі ескерілмей қалады. Ал әрбір жеке адам өзінің жеке басының дамуы үдерісінде, қоғамның тарихи тәжірибесі мен зердесін игеріп, оны өзінің ішкі байлығына, өзінің мәніне айналдырады және сөйтіп қоғамның өлшемі бойынша, демек, барлық табиғат заттарының өлшемі бойынша әрекет етеді және ойлайды.

Категорияларды, ойлаудың логикалық жүйесін материалиетік тұрғыда негіздеудің арқасында осы саладағы қандай да болмасын мистикаландыру жойылған болатын. Бұл жерде ойлаудың, рухани мәдениет жүйесінің біршама тәуелсіздігі, олардың дамуының белгілі бір ішкі логикасының бар екендігі, тіптен де, жоққа шығарылмайды.

К.Маркстің сіңірген ұлы еңбегі ойлаудың біршама тәуелсіз екендігін жоққа шығармай, оның сезімдік практикадан шыққандығын дәлелдеп беру болды. Маркстік философияда категориялар абсолюттік рухтың даму сатылары емес, қоршаған шындықты сезімдік-практикалық өзгерту кезеңдерін бейнелейтін ойлаудың әмбебап формалары деп түсіндіріледі. Сонымен бірге материалистік диалектикада заттық іс-әрекет ойлаудың тек енжар негізі ретінде ғана емес, логикалық ойлаудың жүйесін, табиғаттың, қоғам мен ойлаудың жалпыға ортақ заңдарын бейнелейтін әмбебап нормаларды белсенді түрде қалыптастыратын негіз ретінде түсінілетіні де өте маңызды. Категориялар - тарихи даму барысында пайда болған ойлау мен іс-әрекеттің ұстындары, заңдары, олар арқылы зат беріледі және зат туралы ойлау жүреді. Категориялар объективті формалар болып табылады, әрі субъективті іс-әрекеттің, яғни практика мен танудың формалары мен заңдары қызметін атқарады. Сондықтан да ойлау категориялары адамға заттар туралы олардың құрылымы бойынша ойлауға, қозғалуға, заттар мен құбылыстардың қалыптасу жолын, шын қызмет ету жолын түсінуге мүмкіндік беретін әмбебап ұғымдар ретінде көрінеді.

Осылайша, материалистік диалектиканың категориялары, олардың бойымен адам заттардың қисынына сәйкес жүріп отыратын темір жолдар ретінде, олардың көмегімен объективті шындықты тану іске асырылатын логикалық тетіктер ретінде қарастырылады. Сондықтан да ақиқаттың нақтылығы туралы және объектіні нақты танып білу туралы сөз болғанда, постулат ретінде абстрактылы пікір айту жеткіліксіз болады, ол жерде материалдық шындықты диалектикалық тануды қамтамасыз ететін логикалық заңдар мен ұстындарды мұқият талдау қажет.

Категориялардың танымдық мағынасының осыншама терең болуы олардың шындықтың бейнесі, шындықты практикалық заттық өзгертудің идеалды жолы болатындығымен, адамның заттық іс-әрекеті жағында шын нәтиже, бар зат, ойлау жағында - идеалды нәтиже, яғни, ұғымдар, логикалық категориялар болатындығымен байланысты. Бірінші жағдайда заттық іс-әрекет шын бар нәрсе түрінде жүзеге асырылады, ал екінші жағдайда ол идеалды түрде жүзеге асырылады. Осы екі жақтың бірінің-бірі үшін маңызы бар, олар бір-біріне айнала алады, себебі теория шын бар нәрсе болып жүзеге асады, ал шын бар нәрсе теориялық тануда бейнеленеді.

Былайша айтқанда, болмыстың жалпыға ортақ формалары, табиғат заттарын өзгертудің әмбебап жолдары өзгертуді іске асыру үдерісінде субъективтінің жоспарына айналады -ойлау категориялары қалыптасады, олар өз кезегінде білімнің қалыптасуына қажет, жалпыға ортақ шарт, жағдай болады. Осындай іс-әрекеттің нәтижесінде болмыс пен ойлаудың жалпыға ортақ заңдарының үйлесуі жүреді, олар бір жерден шығады, бірдей болады. Теориялық білімнің қалыптасу заңдары категориялар - адамның табиғатты заттық-практикалық өзгерту жолдарын бейнелеу барысында болмыстың жалпыға ортақ заңдарын қайтадан өндіріп отырады. Ал адамның практикалық заттық іс-әрекеті өзінде болмыс пен ой үйлесіп, тура келіп жататын ерекше буынның нақ өзі болып табылады. Ол материалдық нәрсенің идеалдыға, объективтінің субъективтіге айналуына себепші болатын шындық.

Заттық іс-әрекет табиғаттың бар болмысын қайтадан жасаумен ғана шектелмейді. Егер практика онымен шектелсе, онда ол енжар - қайтадан жасаумен және қалпына келтірумен ғана айналысатын іс-әрекет болар еді. Адамның заттық іс-әрекеті белсенді, жаңашыл болғандықтан, бар нәрсені қайтадан жасап қана қоймай жаңа нәрсе де жасайды. Практиканың нақ осы жеріне француз философы Сартр өте көп көңіл аударды және асыра сілтеп оны материалдық объективті болмыстан бөліп алып, табиғатты қайта жасау үшін конструкциялар құру ғана іс-әрекеті деп түсіндірді. Ал объективті талдау, адамның заттық іс-әрекетінде бейнелеу мен белсенділік, қайта жасау мен жасампаздық ажырамас бірлікте екендігін көрсетеді. Адамның заттық іс-әрекетінде табиғат заттары қайтадан жасалып қана қоймай, сондай-ақ оның барысында объективті шындықтағы заттардың өзгеруінің, форма түзуінің жалпыға ортақ жолдары түсініліп, ұғынылатындықтан (таза түріндегі практика табиғаттағы әмбебапты өзгерумен, форма түзумен тура келеді), практика белсенді, жасампаз және заттар жасайтын шын бар нәрсе болып табылады. Практикада табиғаттың қалыптасуының, өзгеруінің әмбебап заңдары берілгендіктен, адам өзінің өндіріс іс-әрекетінде табиғаттың кез-келген заттарын қайтадан жасап, жаңаша құрастырып қана қоймай, табиғатта жоқ сансыз көп жаңа заттарды қалыптастыруға, жасауға да қабілетті. Міне, осы жерде адамның іс-әрекетінің әмбебаптығы, оның дүниені, айналадағы шындықты, бізді қоршаған шексіз табиғаттың қисынына сәйкес өзгертуге қабілеті жететіндігі көрінеді.

Демек, адамдар қоғамдық практиканың даму деңгейіне сәйкес, осылайша, табиғатта мүмкіндік түрінде бар немесе мүмкіндік түрінде де жоқ заттарды жасай отырып оны белсенді түрде өзгертеді. Адамның кез-келген объектілер туралы ой тұжырымдауға, оларды тануға мүмкіндігі бар, себебі ол табиғатқа бүкіл адамзат қоғамы тұрғысынан қарайды. Табиғатпен, хайуандардың өзі жататын түрі тұрғысынан қатынасқа түсетін, ететін әрекетінің үлгісі, желісі алдын ала берілген хайуаннан адамның айырмашылығы, оның іштей еркіндігіне, тану үдерісінде іс-әрекет етудің нақты жолдарын білетіндігінде, сондықтан ол әмбебапты түрде танып біледі және өндіреді. Адам кез-келген құбылысқа сол құбылыстың өлшемі тұрғысынан келе алады, сол себепті, негізінде бүкіл табиғатты тани да, қайтадан жасай да алады.

Адам еңбек үдерісінде табиғат затын практикалық қажеттіктерге жарату үшін белсенді түрде қайтадан жасайды, оны өзгертеді, алайда ол өзгерту заттың бар болуына кедергі жасамайды, оның табиғатына қайшы келмейді. Табиғат затын практикалық қайта жасау, оның сыртқы қасиеттерін ғана емес, ішкі байланыстарын, мәнін де анықтауға мүмкіндік береді, яғни, затқа практикалық әсер етумен бірге оны тану да іске асырылады. Затты қайтадан жасау үдерісінде ол зат басқа заттардың аясына енгізіледі. Бұл жерде олар бір-біріне әсер етеді, осы өзара әсер етудің барысында ішкі, маңызды байланыстар анықталады. Осылайша, адамның іс-әрекетінде объективті дүние заттарының мәнді элементтері айқындалады. Адам затты практика жүзінде өзгерте отырып, оның ішкі мүмкіндіктерін анықтай отырып, оны толық жасап біткендей болатындығын және өзінің іс-әрекетінде заттың ішкі даму жолын қайталайтындығын, мәнін танып білетіндігін баса айтқан жөн.

Практикалық қайта жасау мен идеалды-танымдық іс-әрекет адамзат тарихында өзара бірлікте жүзеге асырылып келеді. 1с-әрекеттің мұндай жолдары ұзақ тарих барысында маңызы жоқ кездейсоқ нәрселердің бәрінен арыла отырып ұрпақтан-ұрпаққа жеткізіледі. Әрбір жаңа ұрпақ өзінің ізашары, өткен ұрпақ меңгерген заттық іс-әрекет пен танудың жалпыға ортақ және қажетті жолдарын, заттардың даму жолдарын қайталаудың жалпыға ортақ әдістерін мұра етіп алатындықтан, іс-жүзінде адамдардың өндіріс пен танымдық іс-әрекетінің прогресі қамтамасыз етіледі.

Адамзаттың мыңдаған жылғы тарихы барысында жинақталған ойлау категориялары танудың жалпыға ортақ шарттары болып табылады. Олардың тамырлары адамзаттың өткен тәжірибесінде жатыр, категориялар адамның практикалық және танымдық іс-әрекетінің зердемен негізделген нәтижелері бейнеленген құрылымдар, формалар, болмыстың қоғамның белсенді іс-әрекетінде практикалық тұрғыда игерілген жалпы анықтылықтары болып табылады.

Ойлау формаларының ішіндегі ең жалпы ұғымдар болу себепті категориялар диалектикалық логикада негізгі орын алады. Оларға белгілі бір ішкі тұтастық тән. Ұзаққа созылған тарихына қарамастан, ойлау, категориялар жалпы алғанда тек маркстік философияда ғана шынайы түсіндіріліп, адамдардың заттық іс-әрекетінің бейнеленген формалары ретінде көрсетілді.

Мышление (категории) - идеальная форма предметной деятельности //

Собрание сочинений в пяти томах.

Т. IV. Алматы: Онер, 2001. - С. 42-82.

МОНИСТІК ФИЛОСОФИЯ МӘСЕЛЕЛЕРІ

Лев НАУМЕНКО

АҢЫЗДАН ЛОГОСҚА

Логика, таным теориясымен үйлесетін ғылым ретінде диалектика ойлаудың болмысқа қатынасы туралы сұрақты тек мазмұн жағынан ғана емес, сонымен қатар түр жағынан үйлесетін, ойдың дамуы мен өмір сүруі түрлерінің заттың дамуы мен өмір сүруі түрлеріне сәйкес келуін де қарастырады. Бұл үйлесу адамзат танымының барлық тарихын өзінің бастауында, өзінің тенденциясында қарастыратын зерттеу негізінде, диалектикалық материализм философиясы теориялық қалыптастырған факт. Бұл ой В.И.Лениннің "Философиялық дәптерлерінің" негізгі желілерінің бірін құрайды.

Осымен қатар ойдың түрі және оның заттық мазмұнының үйлесуінің қайшылықты сипаты болады. Ойдың түрі белгілі мәнде мазмұнға қатысында автономиялы, ол мазмұндағы қозғалысты реттейді. Түр субъекті ойының оның пәніне танымның нақты мазмұнына белсенді қатынасын білдіреді. Сондықтан ойдың түрі кез-келген теориялық қызмет үшін инвариантты қандай да бір айрықша мазмұн, үлгі болып көрінеді. Осы мазмұнның табиғатын, сосын оның танымдағы функциясын анықтау осы тараудың мақсатын құрайды.

Мұндай сұрақтарды зерттеудің жақсы әдісі тарихи-логикалық талдау әдісі болады. Сондықтан логикалық мәселесін, оның тарихын философиядағы сыни мазмұндалуы түрінде қарастырамыз. Біз П.В.Копниннің философия тарихына осылай келудің заңдылығы және қажеттілігі, философияның өзінің тарихи болмысы түрі ретінде алға шығатыны туралы ойына толығымен қосыламыз89.

Біздің зерттеуіміздің мақсаты қандай да бір философия тарихын мазмұндау болып табылмайды, біздің көтеретін мәселеміздің тарихы да мазмұндау емес (дегенмен, философия тарихы өзінін басты белгілерінде, жалпы айтқанда осы мәселенің тарихы болатынын ескерту артық та болмас).

Біз біріншіден, теориялық танымның кейбір ұстындары мен негізгі категориялары, оны туындатқан өмірлік сұраныстармен қандай қатынаста болғанын анықтау үшін философия тарихына бет бұрамыз. Бұл жерде, осы категориялар және ұстындарды ерте ме кеш пе түсіндіру, талдап беру пәнін философиялық догмаларға айналдыратын дамыған философиялық рефлексиялар қосатын қабаттардан еркін. Сонымен қатар, алғашқы грек философтарында логиканың бастапқы категориялары әлі де болса адамның рухани-теориялық қызметі түрлерінің мәнін сақтайды, келелі өмірлік жағдайларда бұл қызмет оны шешуді талап етеді. Мұнда біз философиялық-теориялық ойлардың бастауында, бұл ой тек ақиқат өмірлік жағдайды шешудің тәсілі ретінде дүниеге келген жерде боламыз. Мұнда ой бұл сөздің жоғарғы мәнінде тіке және қолайлы. Оның қарапайымдығы және академиялық шарттылықтың толығынан болмауы оның тек өміршеңдігі мен түпнұсқалылығын басып көрсетеді. Соңынан, мектепке айналып, қалыптасып, маманданудың барлық белгілеріне ие болған оның өзі белгілі ойда шартты, келелі жағдайды туындатады.

Сонда философиялық ой, философиялық тұғырнамалар, мектептер және т.б. жаңа нұсқалары пайда болады. Бұл философиялық ойдың екінші формациялары енді қандай да бір ен үлкен қызығушылық тудыратын құндылықтарға ие болмайды. Біз философиялық ойдың тарихына бет бұрамыз, оны философияның өзінің және оның тарихы кең мәтінінде емес, жалпы адамның өмірлік қызметінің кеңірек кең мәтінінде, адамзат танымы тарихы кең мәтінінде басқа философиялық емес қызмет түрлерімен қатар қойылған қызмет түрі ретінде қарастырамыз.

Екіншіден, біз философия тарихына оның (жоғарыда белгіленген ойда) осы күнге дейін қалай болғанда да ұдайы дамып отыратындығына бет бұрамыз. Аристотель философиясын туындатқан мәселелерді айтсақ, онда ол философияның өзінде болмаса да, басқа кез-келген ғылымдарда бүгін де келелі. Әртүрлі ғылыми білім салаларының дамуының белгілі біркелкі еместігінен, олардың әрқайсысы мұны әрқашан түсінбесе де, өзінің тарихи дамуының барысында қалайда өзі үшін Аристотельді қайта ашады. Төменде біз XX ғасырдың басында ғана Аристотельдің материя және түр мәселесін өзі үшін ашқан құрылымдық лингвистикамен істің қалай болғанын көреміз. Біздің күнімізде ғылыми әдебиеттерде өте сергек талқыланатын жүйелік және құрылымдық талдау ұстындары - тек философия үшін ғана жаңа емес. Маркстің "Капиталының" логикалық идеяларына не жатса, онда олардың көбі басқа ғылыми таным салалары практикасында өзінің қайта өрлеуін бастарынан кешірген жоқ. Бұл жаңалықтар оларды әлі күтетініне ешқандай күмән жоқ. Ғылым үшін философиялық идеялардың жемісті қоймасы әлі таусылған жоқ және ешқашан таусылмайтын да болуы керек. Өз кезегінде философия да дамушы ғылыми тәжірибе есебінен байытылады.

Танымның әрбір нақты сатысында ойдың қозғалысы түрінің заттың қозғалысы түріне сай келуі зерттеушінің алдында тек қана факт және жалпы теориялық ақиқат ретінде ғана емес, сонымен қатар ойдың дамуының ғылыми әдісін жете зерттеудің практикалық міндеті, мазмұн қозғалысы тәсіліне іштей тең, заттың өзіндік логикасына сай ойдың қозғалысы мәселесі ретінде тұрады. Басқаша айтқанда, біз бұл философиялық теориялық ақиқатты императивті - практикалық ақиқат, адамзат танымының тарихи тәжірибесімен анықталған ретінде көрсетуді ниет етеміз. Бәрінен бұрын біз осы тарихи тәжірибеге бет бұрамыз.

Дегенмен, бұл "заттың логикасы" қандай болып көрінеді?

Жаңа позитивист - философқа "зат логикасы", "мазмұн логикасы" ретінде қалыптасқан сөздің өзі мүлде мәнінен айырылған болып көрінеді. Ол үшін заттың жеке логикасы емес, тек қабылдау логикасы және оның "сөздік болмысы" ғана өмір сүреді. Ол үшін зат, парасаттың құрастырушы қызметі таза мүмкіндіктер аймағы және оған парасат өзінің қатынасын қалай білдірсе тек сол өлшемде ғана "логосқа" ие болады. Мысалы Ф.Франк мәнді келесі бейнеде анықтайды: "...Заттың мәнді қасиеттері" деп біз белгілі бір мақсатқа жету үшін қажетті қасиеттерді түсінетін боламыз. Мақсаты нақтыланбаған "мәнді" терминінің анықталған мағынасы болмайды90. Б.Рассел де осыған ұқсас пікір айтады: "Мэн туралы түсінік Аристотельден біздің күнімізге дейінгі әрбір философиялық жүйенің өте маңызды бөлігі болады. Бұл меніңше, дұрыс ойдан жаңылыстыратын үмітсіз түсінік...". Ақиқатында "мән" туралы сұрақ, сөзді қалай қолдану керектігі туралы сұрақ болады. Біз бір атауды қайта-қайта, әртүрлі жағдайда, айтарлықтай әртүрлі құбылыстар үшін қайта-қайта "заттың" немесе, "адамның" көрінісі ретінде қарастырып пайдаланамыз. Шындығында, бұл тек сөздің қолданылуына қолайлылық жасайды. Сократтың "мәні" белгілі бір қасиеттерден тұрады, ал олар жоқ болғанда "Сократ" атын пайдалануға болмайды. Бұл таза лингвистикалық сұрақ: сөздің мәні болуы мүмкін, бірақ затта оның болуы мүмкін емес91.

Жаңа позитивистердің көзқарасы бойынша ой қозғалысы түрлерін, мазмұнның өзіндік табиғатын көрсететін ғылыми-теориялық таным әдісі мәселелері жалпы алғанда өмір сүрмейді. Ойдың қабылданған жорамал жүйесі ішінде бір-біріне формалды сәйкес келуі мәселесі, кейбір жорамалмен қабылданған алғы-шарттарға сүйенген, іштей қайшылықсыз пікірлер жүйесін тұрғызу логиканың жалғыз мәселесі болып қала береді. Жаңа позитивистер философиясы шеңберінде зат табиғатын түсінік логикасында бейнелеу мәселесі жалпы қойылмайды, өйткені олар заттардың қандай болса да жеке табиғатының болатынын мойындамайды. Сонымен тек осы мәселеге, тек осы категорияға, мән категориясына тарихи тікелей байланысында адамның өмірлік рухани қызметі тәсілі ретіндегі логика өзінің өмір сүруімен борыштар.

Философия тарихы логика мәселелерінің - бәрінен бұрын қандай да бір түрдегі логикалық синтаксис, логикалық есептеулерді тұрғызу туралы сұрақ емес екендігін, мұның заттың өзіндік логикасы туралы, оның өзіне-өзінің қатынасы туралы және басқа заттарға, оның "логосы" туралы барлық айқындығындағы сұрақ болатынын көрсетеді. Бұл мәселе философиямен, жалпы теориялық таныммен бірге туындады.

Заттардың "логосы" және логикалық, рационалдық таным деген не?

Логос

Классикалық Греция мәдениеті - үндестік және сай келушілік, ырғақтылық пен түр, өлшемдер мен мақсатқа сәйкестік, ұйымшылдық және нәзік еркіндік әлемі деп әлдеқашан айтылған. Бұл мәдениеттің орталығында жасырын күштер тұрған жоқ, керісінше айқын түрлер тұр. Классикалық грек әлемі - бұл ырғақ және үндестік, осы құбылыстық түрлермен байланысты, біріге біте қайнасқан кесімді өлшем әлемі. Қалтарыс байланыстар аңыздар енді талап етілмейді92. Байланыс заттардың өзінен-өзі анықтылығымен, нақты түрлердің өзара қосымшалығымен көзбе-көз берілсе, сонымен қамтамасыз етіледі. "Антикалық космос нәзік қосылған бүтін, қандай да бір үлкен бейне, немесе мүсін, тіпті нәзік түрде күйге келтірілген және белгілі түрдегі дыбыстарды шығаратын аспап болып көрінеді"93. Бұл әлемнің бүтіндігі құбылыс түрі кейпінің бүтіндігі болады. Әрбір заттың өзіндік анықталған шамасы, дербес бағасы өлшенген. Жалпы ерекше арқылы нақты көрсетіледі және тек сол арқылы өмір сүреді. Бүтінді көзбен шолу жалпыдағы өлшем ретіндегі әрбір затты ұғыну болады, ол оның элементтеріндегі бүтінді, нақтыны -абстрактылыдан көру болады, ол ойлау болады.

Антика мәдениетінің абстрактылы-логикалық және көркем нәзіктік негізінде дербес, тәндік-заттық құндылықтар, болмыстың басты тарихи күші ретіндегі адамның ашылуы жатыр. Және бұл ашылу әрине, практика түрінде жүзеге асырылады. Оның шындығы -құл иеленушілік қоғам.

Абстрактылы алынған жанданған және тірі дене ретіндегі адамнан оның денелік, өндіргіш күш ретіндегі мүмкіндіктерінен, бұл қоғам өзінен-өзі дербестік құндылығын мойындайды. Бұл мойындаудың түрі - құл иелену. "Өзіне-өзі, өзіндік мәні бар денеге негізделген - бұл антикалық идеал"94.

Белгілі бір түрде затты қалыптастыратын, белгілі бір түрде қалыптасқан дене алғашқы қауымдық құрылыс білмеген мүмкіндіктерді өзіне қамтиды. Бұл қоғамның күші, айбындылығы туыстық байланыста емес, керісінше, өркениеттік бар "органикалық емес" (Маркс) денеде. Қалыптасқан заттар аңызы, бар бөліктермен үндестікте көрсетілген мүсіннің және Парфенонның нәзік қарапайым әлемі - классикалық қоғамның ақиқат негізі. "Тек қана құлдық жер өңдеу мен өндіріс арасындағы еңбек бөлінісі өлшемінің ұлғаюы мүмкіндігін өсірді, және осындай жолмен ежелгі әлем мәдениетінің - грек мәдениетінің гүлденуі үшін жағдай жасады. Құлдықсыз грек мемлекеті, грек өнері және грек ғылымы болмаған болар еді"95. Аналардың анасының түсініксіз жұмбақ күші емес, керісінше адам денесінің ақиқат жаратылыстық күші өзінен-өзі осы қоғамның негізі ретінде практикалық алға шығады. "Антикалық нәзіктік тек осында, сондай үлкен күшпен өскені сонша, ол өмірдің заттық-денелік түсінігі болды, ал бұл соңғы - адамды нақ физикалық зат ретінде, материалдық дене ретінде түсінетін құл иеленуші қоғамның ең тура, нағыз қажетті нәтижесі"96.

Ендігі жерде адам күшін өндіру биологиялық өндіріс ретінде емес, ол өркениеттің материалдық денесі, өндірістің жанама түрі ретінде, дене және жаратылыстық күштерді қанау үдерісі ретінде, денені (адам және өркениет) өсіру үдерісі ретінде, адамның өзін игіліктендіруі ретінде, мәдениет ретінде алға шығады.

Құл - негізгі өндіргіш күш. Бұл - қарапайым адам, абстрактылы физикалық индивид. Ол -тірі, жігерленген соңғы зат, онда соншалық әмбебап, шексіз күш, жоғарғы шекке жеткен қуат бар. Құл адамның шекті денесіне диалектикалық біте қайнаған күштің ашылуына, грек өркениеті, грек өнері, логикалық ойлаудың дамуы борыштар. "Соғыс тұтқындары белгілі бағаға ие болды; сондықтан олардың еңбегін пайдалана бастаған уақыттан, оларды өлтірмей тірі қалдыратын болды"97.

Бұрын ешбір құны болмаған соңғы зат, енді күштің, жалпыға ортақ игіліктің бастауына айналды. Әрі ендігі жерде тек қана зат - адамға ғана емес, жалпы кез-келген затқа қатынас осындай болды. Олар өздерінің жеке мәнінде, өздерінің жеке құндылығында, анықтылығында, абстрактылы алынды. Осы күштің әмбебап байланысы, жалпыны түсіну үшін жеткілікті болып шықты. Өйткені олар тек осы анықтылықта жасырынған. Сондықтан осы күштер фантазия, ес, ашу жолымен емес, керісінше анықтық талдауы, соңғы түрлер жолымен, демек ойлау жолымен ұғынылды.

Магиялық - жұмбақ болып саналған болмыстық әмбебап күштер архайкалық адам санасында шексіз анықталмаған, тоқтаусыз хаос патшалығы ретінде түсінілсе, онда өркениетті грек санасында заттар анықтылықта жүзеге асқан ретінде, осы анықталған заттардың күші ретінде, олардың заттық күші ретінде алға шығады. Заттар анықтылығын игере отырып адам, болмыстың әмбебап күштерінің әміршісі болады. Бұл игеру, заттарды ұғыну, оны өзінен түсіндіру болады.

Классикалық грек әлемі - бұл үйретілген, өлшемі табылған, шамасы қойылған хаос. Шексіз, қорқынышты, әзәзілдік нәзік түрлерге қосылған, заттардың нақты шекараларында құрсауланған.

Парасат "қулығы" осында болады. Мұнда біздің алдымызда Одиссей тұрады. Ол бардың жасырын күшін, заттардың жаратылыстық күшін біледі. Ол адамға, оның "тапқыр" даналығына қызмет етеді, бар жағдайдың өзін адамға қызмет етуге мәжбүр етеді. Даналық әзәзіл күштерге қарамайды, өйткені "өзінікінің бәрін ол өзімен бірге алып жүреді". Заттық әлемнің өзі, анықталған, безендірілген, өлшенген және салмағы анықталған заттар әлемі -оның күшінің бастауы. Даналық тек өзіне-өзі, заттық күштерге, ашылған заттық әлемге сүйенеді. Ол өзін-өзі түсінуі үшін аңызды керек етпейді. Ол құпияны түсінудің құдіретін көрсететін философияға бұрылады. "Материалистік дүниетанымдық көзқарас табиғатты ол қандай болса сондай, кез-келген сырттан қосуларсыз түсінуді білдіреді, - және сондықтан да, осы материалистік дүниетанымдық көзқарас алғашында грек философтарында қандай да бір өзінен-өзі түсінілген ретінде болды"98.

Аңыздардан біз әрқашан бардың тоқтамай бұзылуын, табиғаттан тысқа, шектің ар жағындағыға, "өзгеге қашуды" көреміз. Батырлар жырларында (эпоста) батырдың әрекетін әрқашан қандай да бір сыртқы - тағдыр, құдайлар үкімі анықтайды. Керек десе оның жеке құштарлығы "Ахилл қаһары" ретінде ол да құдайлық, ол - тағдыр. Өзінде, өзінің жаратылысында батырдың сүйеніші жоқ, ол өзінің сұрапыл Менін реттемейді. Мен таңдау жасамайды. Ол Гамлет емес, сақпаннан атылған тастай, жауына қарай ұмтылған, ол – Ахилл.

Даналық, ой, рефлекстік басқа іс. Заттың өзінен ол тұрақты негізді, сүйеніш табады. Сондықтан даналық барлық жерде "өз үйінде". Ол заттарда олардың шыққан тегімен байланысты емес, олардың логикасына сай жылжиды. Оның әлемі тұрақты, өйткені ол өзінен негізделген. Оның құралы - сөз. Оның әрекеті - пікір.

Ойлау - бұл заттарды, оны жеке, жаратылыс өлшемімен қабылдауды білдіреді. Адамның өз полисінде қалай азамат болатындай, зат адам болып заттар қатары өлшемінде ғана қалыптасады. Осы тұрақты заттардың жалпыға ортақ азаматтық өлшемі, олардың инвариантты бейнесі "логос" сөзі болып көрінеді. Аңыздар мен эпостарда сөз іс-әрекет туралы, оның әмбебап және қатардағы құралы, санасында алға шықпайды, бірақ керісінше, оны қайталанбайтын, әдеттегіден тыс, тарихи жағдайға көтереді, оған айрықша өлшем береді. Бұл сөз еркін емес, ол қасиетті, ол өзі жеткізетін оқиғалар байланысы ретінде қасиетті. Еркін сөзде қылық, соған ұқсас қылықтардың өкілі ретінде бағаланады, біріңғай шыққан тегі байланысынан босанады, және сондай заттардың мәнімен қамтамасыз етілген логикалық байланысқа қатысады.

Шын мәнінде Гомер батырларының қатынасы тұлғалық айырмашылыққа емес, бүтіндей тура, жеке құрылған болды. Бұл жерде әлі болашақта қандай да бір өзінен-өзі мәнді абстрактылы, тұлғадан жоғары ұстындар жоқ, олар тек айрықша жағдайларда, қақтығыстарда, батырдың іс-әрекеттерінде көрсетіледі. Осы ойда біз, олардан соңғы дәуірлердің әдебиеттерінің сөзсіз құрамдас бөлігі (атрибуты) болып қалыптасқан ғибраттылықты таппаймыз. "Иллиаданың" сюжеттік арқауын құрайтын әйгілі "Ахиллес қаһары" осындай батырдың өзіндік тұлғасынан тәуелсіз ретінде құрастыруға болатын, қандай да бір жалпы адамзаттық ұстындардың көрінісін табатындығынан жырланбайды. Бұл қаһар да батырдың өзінің бірегейлігі, туралығы ретінде тіке.

Бұл қаһар адамдық (айтар болсақ, ар, намыс, әділеттілік және т.б.) ұстындардың қорлануы салдары ретінде қарастырылған болуы мүмкін емес, өйткені бұл адам - өзінен-өзі ұстын, ол Ахиллес. Әділетсіздікке қарсы күрес кек қайтару түрінде алға шығады.99

Сондықтан мұнда кездейсоқтық, зорлық-зомбылық сәттері тіпті жоққа шығарылмайды. Адамдар мен құдайлардың әрекеттері қандай да бір жоғарғы реалдылыққа жетпеген, олар әлі стихиялы, тіке және осы қоғамның тікелей, өзіндік органикалық жасушалары тобын құрайды. Кейінірек пайда болған түсініктерге сай Ахиллес қаһары тек Агамемнонға өзіндік жалпы адамдық, тұлға, ортақ ұстыны біреудің қорлағанын айтқан жағдайында ғана қажеттілікпен дәлелденеді. Бұл жағдайда Ахиллес қаһары, оның өзі жағынан болған наразылықты ғана емес, керісінше осы ұстын тарапынан болатын қарсылықты көрсетті және сонда ол, қазіргі заманғы түсінігіндегі түкке тұрмайтын ұсақтық сипатқа ие болмайды. (Өйткені Гомерде Құдайлар әрекетінің себеп, сылтаулары түкке тұрмайтын, ұсақ сипатқа ие болған, бұл ақынға кейінгі жасалған шабуылдардың себебі қызметін атқарды). Бірақ бұл жердегі іс, Гомер ұстынының адамның өзі (немесе құдай) болатындығында. Ахиллестің өзі, қоршаған ортасы және ақынмен, өздерінен грек абыройының, намысы мен оның халқының даңқының тікелей жүзеге асуын көреді. Гомер батырларының іс-әрекеті өзінің жалпыға ортақтығында емес, тек ерекшелігінде ойға алынады, өйткені жалпыға ортақ іс-әрекет өлшемдері, онда нақтының ерекшелік анықталуы әлі табылмаған. Сондықтан ол өте сирек мазмұнға ие болатын болса, онда ол туралы "сөзбен емес", "аңыздарда", "эпостарда" баяндалады.

Ежелгі грек үшін заттар жүйесіндегі заттың мазмұнды мәнінен, заттардың ішкі тұрақты өлшемінің синонимі, оның мәні ретінде қабылданатын "логосқа" (ал осыдан сосын "логикаға") өту неден тұрады?

Сол ежелгі гректер үшін "логос" мәселесі - бұл тіпті сөз мәнінің семантикалық мәселесі емес, бірақ заттар жүйесіндегі зат мәні "табиғатына" сәйкес келетінді дұрыс түсіну мәселесі фактісі төтенше көрнекті. "Логосқа" сай іс-әрекет жасау - сөз логикасымен емес, жұмыс логикасына сәйкес, жаратылыстық қажеттілікке сәйкес әрекетті білдіреді. ("сөз логикасы" кейініректегі дәуірлерде грек өмірі мен философиясында, классиканың құлдырауы дәуірінде бірінші дәрежелі мәнге ие болады).

Заттар "логосы" - бұл кез-келген субъекті қабылдауының кездейсоқ жағдайларынан тәуелсіз оның тұрақты, объективті мазмұны. Ежелгі грек философиясының алғашқы өкілдерінің өзінен біз, заттар "жаратылысының" негіздік ажыратылуын, оның тұрақты, объективті мазмұнын және оған субъективті және көп жағдайларда кездейсоқ "пікірлермен" енгізілген болатындарды табамыз. "Логос" - заттардың жалпыға ортақ, әмбебап, объективті мәні. "Пікір" жеке, кездейсоқ, субъективтік сипатқа ие болады. "Сондықтан, - дейді Гераклит, - жалпыға еру қажет. Бірақ, логос жалпыға ортақ болса да, адамдардың басым бөлігі өзіндік түсінігі бар сияқты өмір сүреді"100.

Адамдарға затты бір жақты бағалау тән, ал логос жалпыға ортақ. Тек жалпы позициясынан пікір нағыз парасаттық болады. "Ояулар үшін бірегей және жалпы космос бар болады, (ұйқыдағылардың әрқайсысы өзінің жекелігін бұрмалайды)". Бірақ сол, ояу адамдар не істесе сол, "олардың ұйқыда көрген түстерін қалай ұмытатындай", оларға белгісіз. Сәттік мақсатын жоғары бағалап "мал тәрізді тояттаған", "өтпелі заттар", адамдар немен олар үздіксіз байланыста болса, сонымен - (бәрін басқаратын) логоспен... жауласады және олар күнделікті немен кездесетін болса, сол оларға бөтен болып көрінеді. Осы біржақтылығы салдарынан, адам ойының "қарапайым" ахуалынан "адам ойлауының түрі парасатқа ие болмаған, ал құдайлық ие болған"101. Гераклит теориялық деңгейде ойлайтын философ парасатқа ие болатынын жорамалдайды, өйткені ол, "сөздер мен істердің" "әрқайсысын табиғатына сай ажыратады және мазмұны бойынша ұғындыруға" кіріседі деп ойлайды. Міне осыдан философ логикалық ойлайды, заттардың әмбебап мәнін және сөздің осы мазмұнды көрсететінін сезінеді. Ойлау - сонымен әрбір затты өлшеу, ол туралы, оның жеке салмағы, "табиғатына сай" пікір білдіру102. Оның бұл әмбебап, объективті мәні сөзде берілген. Осы ойда сөз заттардың тұрақты мазмұнының көрінісі қызметін атқарады; осы "логос" заттар табиғаты, оның жаратылысы болады. Бұл жерде сөз заттардың ішкі, инвариантты өлшемі кез-келген жағдайда заттар ие болатын өтпелі және кездейсоқ қасиеттерге қарама-қарсы, оның тұрақты мазмұнын көрсететін ретінде алға шығады. Заттар табиғаты қандай да бір тікелей мәліметтер болмайды. Өйткені заттар қасиеттеріне тікелей ерген "тобыр, - деп көрсетеді Гераклит, - мал тәрізді тойынады". Заттар "логосы" - бұл оның сөзде көрсетілген мәні, ол барлық қоғам және оның ұзақ тарихи дамуындағы заттардың жан-жақты практикалық бағасының жемісі болып көрінеді.

Сонымен, сөз мүмкіндігінше жалпы, әмбебап, заттардың табиғатын көрсететін тек логикалық мәнге ие болады, ал бұл адамның өзінің практикалық, материалдық өмірлік қызметінде заттарды әрқашан қалай жаңа байланыстарға қосып отырса, тек сондай өлшемдерде ашылады. Ежелгі грек "логосының" мағынасын ашудың кілті осында, өйткені Лениннің жазғанындай, барлық адами практика заттың "анықтамасына" толық кіруі керек.103

Заттардың осы жан-жақты объективті бағасының интегралдық түрінің тілде көрінісін табатын жері - ойлау категориясы болады. Маңыз осындай жағдайда өзінен-өзі тіл мен сөздің жеке қасиеті бола алмайды, бірақ ол тілдің көмегімен ойда бейнеленетін заттардың объективті тұрақтанған қоғамдық мағынасы. Сөздің маңызы "сезімдік мәліметтерде" де, белгілердің "пайда болу және қайта құрылуының" шартты ережелерінде, формалды "синтаксистік жүйелерде" де берілмеген және тілге де, сондай-ақ, жеке сезімдік танымға тәуелді емес, ол ойлаудың мазмұнды қызметінде бейнеленетін заттардың объективті мазмұны болып көрінеді. Сондықтан ойлау заңдылықтары сөйлемнің "пайда болуы және қайта құрылуының" формалды ережесі емес, керісінше мазмұнды түсінік, диалектикалық логика категориясы болып шығады. Әлемнің белсенді, парасатты қабылдануының идеалдық бейнесі болатын ойлау категориясы, сол сезімдік практикалық қызметтің қоғамдық түріне сәйкес сөздің "шартты белгілері жүйесінің" сырын ашу болады. Заттардың бейнесі, оның белсенді категориялдық, талдап қорытындыланған объективті практикалық мәні, рационалдық таным, логикалық ойлау болып көрінеді104. Шамасы, Гераклиттің "... маған емес, бірақ логосты таңдау" сөзін оқығанда тек осыны еске алу керек шығар.

Ойлау - демек, бәрінен бұрын затты жалпылыққа көтеру, ондағы ерекшелікті белгілеу, оны жалпының көрінісінің түрі ретінде елестету. Мысалы, адамның, азаматтың стихиялы қылығын тікелей түсіну, осы әрекет туындатқан логиканы қарапайым игеру емес, сонымен қатар оны басқалармен салыстыру, оның әлеуметтік салмағын анықтау. Әрбір қылық оны туындатқан себептік жағдайды ғана көрсетіп қоймайды, сонымен қатар қандай да бір жалпы қылықтар түрін, кең көлемді азаматтық құлық ақиқаттығының үлесін көрсетеді. Осы жағынан аңғырт қылықтың өзінің қатал атауы, өзінің "логосы" болады, онда қылықтардың ішкі өлшемдері, олардың ішкі шектері көрсетіледі. Осы үлес алға тартқан тәсіл, ол көрсеткен қылықтардың жалпы табиғатына сәйкес келмеуі мүмкін. Осы жағдайда азаматтық мінез-құлықтың осы ақиқатына қосылған болатын қылық өзінің жеке өлшемі шекарасынан тысқары шығады. Осы жағдайда ол - қылмыс. Күнәкар өзі жасаған әрекетінің "жеке мақсатқа лайықтылығына" және "қарапайымдылығына" сілтеме жасай алмайды. Оның әрекеті іштей шамасыз, заңдастырылмаған, ол жеке мәннің жалған көрінісі болады.

Заттың жалпы адамзаттық мәнінің тұрақты, инвариантты қабылдануы - бірінші қажетті, дегенмен логикалық ойлаудың жалғыз шарты емес.

Мұнда заттардың жалпылығында қабылдануынан, оның өзі тәрізді заттар түріне қарапайым жатқызылуын білдірмейтінін көрсету маңызды. Сондықтан, адамның қылығы туралы пікірдің болуы, оны сәйкес келетін мораль немесе құқық категориясына алып келуді, көптеген қарапайым қылықтардың біріне қосуды білдірмейді. Әрбір заттың тек өзінің, дара "жаратылысының" жеке өлшемі болатыны жағдайын түсіну маңызды. Сондықтан жекенің жалпыға қатынасы заттың өзінің құрамында орын алады. "Логос" сондықтан заттардың ерекшелігі және анықтылығы жайындағы, сонымен бірге оның жалпы жағдайындағы жаратылысының көрінісі болады.

Әрбір айқын зат өзінен-өзі жекеліктің, ерекшеліктің және жалпының бірлігі болады, оның өзінде табиғатының, өзінің жалпылығының өлшемі болады. Сонымен қатар әрбір өзге заттар да өзінің табиғатының егжей-тегжейін ашу болады. Соңғысы, ерекшеліктің, болашақ логикалықтың қарама-қарсылығы болатын барлық заттардың өзара қалай бірлікте болатынын көрсетеді, өйткені заттардың айырмашылығы тек олардың ерекшелігінде, айқындығында, шектілігінде, өлшемінде жатады. Осыдан, дара заттардың жеке табиғатының тек жалпы субстанция болатыны ақиқат.

Сондықтан заттардың және халықтардың қабылдануының осы заттар және қылықтардың түсінілуі кейбір бірлік ішіндегі анықталған айырмашылық ретіндегі субстанциялардың жалпы түр өзгертушілігі, кейбір шексіз мазмұнның шекті бейнесі, қажетті жағдайы. Осы жалпы заттардың кейбір ішкі теңдігін, олардың баламалы теңдігін шамалайды. "Барлығы отқа және от - бәріне ауысады, алтынға - тауарлардың және тауарларға - алтынның ауыстырылған ретіндей"105.

Жекенің жалпыға қатынасы түр категориясының қатынасымен шектеле алмайды. Ол жанамаланатынның жанамалаушыға, дәлелденгеннің дәлелденуге қатынасы болады. Бұл жалпы айрықшадан жұтаң емес, байырақ, кез-келген соңғы түрден байырақ, өйткені ол екі түрлі: ерекше абстрактылы негізі ретінде және әмбебаптың өзекті көптүрлілігі ретінде күн көреді. Осы көптүрлілік жалпының ақиқаттығы, оның соңғы нақтылы түрде көрсетілуінің, жалпының шексіз тіркелуіндегі жүзеге асуы болады. Отты жалпы мәннің субстанциясы ретінде анықтаған Гераклит оны бір уақытта "молшылық" ретінде айтады. Сондықтан ерекше жекелік, өзінің жеке табиғатының жалпы фрагменттік көрінісі, оның абстрактылы байқалуы болады. Осы көзқарас тұрғысынан ғарыш құрылымы, негізінде абстрактылы және нақтының диалектикасы жатқан логикалық құрылым ретінде алға шығады.

Мұндай қорытынды бізге модернизмге құрмет болып көрінбейді. Диалектика - механика емес. Ол абстракты және нақтының диалектикасынан тыс, логикадан тыс мүмкін емес. Сөз тек, антика философиясы диалектикасының, осы логикалық ұстынның көрсетілуі дәрежесі туралы, оның ұғынылуы дәрежесі туралы болуы мүмкін. Оның бар болуының өзі даусыз болып көрінеді. Мұның бәрі егер логика Кантша түсінілмейтін болса ғана әділетті. Тек осы логикалық себеп, тек адамдық қана емес, сонымен қатар "ғарыштық" антикалық әділеттілік туралы түсініктің жасырын сырын құрайды. Біз мұнда Гераклиттен табылатын, әрбір затқа оның сапалық анықтылығына сәйкес келетін, орын беретін логостың әлемдік үндестік және әділеттілік ретіндегі түсінігіне тікелей өтеміз.

ФИЛОСОФИЯ, "ҒАРЫШТЫҚ ӘДІЛЕТТІЛIK"

ЖӘНЕ "ТАБИҒИ ЛОГИКА"

Философия - жалпы, заттарды "өзін-өзінен" қарастыруды құрайтын, олардың ішіне алынған "логосқа" сәйкес теориялық білімнің, объективті ғылыми ойлаудың бірінші түрі. Иондық табиғат философияның өзінде-ақ, логикалық ойлау - заттардың өзіндік объективтік мәніне сәйкес келетін, олардың бағасы ретінде түсініледі. Субъектінің эгоистік шекті, өлшеулі, жеке мақсаттық көзқарасына заттардың өзіндік объективтік өлшемі қарсы қойылады. Объективті таным, философиялық ойлау, жалпылық көзқарастан, пікір білдіру қабілетінен айырылған адамдар, заттарды өзінің жеке өлшемімен жорамалдайды, бұл оларды сол ойлау болып көрінетін "маңызды құндылығынан" айырады (Гераклит). "Құдайда бәрі әсем және жақсы және әділетті, ал адамдар бірін әділетсіз, басқасын әділетті деп есептейді"106. Заттардың кездейсоқ бағасына оның қажетті, объективті бағасы қарсы қойылады. Осындай түрдегі қызмет антика философының санасында логикалық ойлаудың қызметі болып көрінеді. "Ойлау - маңызды құндылық, даналық ақиқатты айтуда және табиғатты тыңдай біліп, соған сай әрекет жасауда болады"107.

Бірақ бұл, заттар логикасы мазмұнды түсінілетін нағыз логикалықтың аймағын құрайды. Басқаша айтқанда, зат логикалық ойлайды, ол туралы пікір білдіру, анықтау, қандай да бір қатынастарда оны шектеуді, оны белгілі анықталған мазмұн, мысалы, жақсы немесе жаман, әсем немесе кейіпсіз ретінде қабылдауды білдіреді. Мұндай пікірлерді қанша керек болса, сонша табуға болады. Дегенмен, заттың қандай да бір шектеулі мазмұндағы әрбір анықтамасы логикалық пікір бола алмайды. Өйткені ол туралы пікір өзінің негізінде оған деген таза субъективті қатынас болуы мүмкін, сондықтан ол, өзі-өзінің "жорамалына" қажеттілікпен сәйкес келмеуі мүмкін.

Осы ойда "ғарыштық үдеріс" заттар жорамалының объективті үдерісі ретіндегіден басқа емес болып көрінеді, оларға сай келетін болмыс өлшемі, тек өзінің шектілігі, нақтылығы әсерінен өзінің "еңбек сіңірген" "логосына" сәйкес келетін үлес. Сол, ғарыштық үдерістің өзі заттардың ғаламдық, әрбір затқа "оның сіңірген еңбегіне сай құрмет көрсетілетін оның "логосына" сәйкес, оның өзі-өзіне қойған болмыстың өлшемімен "кесіп пішілуі" болып табылады. Ежелгі философтардың ғаламдық "логос" түсінігінің негізінде жатқан "ғарыштық әділеттілік" осында болады. Әрбір затқа оның уақыт өлшемі қойылған, әрбір зат болмыстың шегінен шығып кете алмайтын, анықталған шекарасына таңылған. Ең маңыздысы осы шекараларды қандай да бір сыртқы күш емес, оның өзі шамалайды.

Зат өзінің шамасын, өзінің логосын аттап өте алмайды, өйткені ол ғарышқа өзінің сапалық, логикалық құндылығына сай қанша еңбек сіңірсе, сонша ақиқаттықты алады. Заттарды ғарыштық "мінеушілік", оның қылығына сай өлшемге байланысты құрметтелуі, өзінің болмысы шамасын сарқуымен жүзеге асады, ол жеке нақтылығымен қойылған, өзінің жеке шекарасына келеді. "Ғарыштың және онда болатын барлық заттардың соты от арқылы жүзеге асады"108.

Милет философтары да, Гераклит те заттардың жойылуы немесе өмір сүруін анықтайтын, осы ғаламдық жазалаудың физикалық тетігі қандай болатынын әлі айта алмайды. Бірақ олар, осы ғарыштық әділеттіліктің қалай да орын алатынына сенімді, өйткені заттардың өзіндік анықтылығында, оның өмір сүруінде анықталған шекарасы бар. Осы заттардың ішкі, сапалы, логикалық шекарасы оның шындығын құрайды. Ғарыштық әділеттілік осы шындыққа қызмет етеді. "Күн, - дейді Гераклит, - өзінің өлшемінен өтпейді, басқаша жағдайда оны Эринилер, Шындықтың көмекшілері қуып жетер еді"109. Осы ой Анаксимандрда да бар: "Ал барлық заттар неден пайда болады, олар соның өзіне, қажеттілікке байланысты шешіледі. Өйткені, олар өздерінің ұждансыздықтары үшін жазаланады және бір-бірінен белгіленген уақытта құн алады"110.

Ежелгілер әлі бұл заттардың "өздерінің әзәзілдігі үшін" күн төлеуі мен жазаға ұшырауының, бұл үдерістің физикалық тетігінің қалай болатынын елестете алмайтынын айту маңызды. Бірақ олар оның логикалық мазмұнын: әрбір заттың белгілі мазмұн болатыны себебін, онда ішкі, сапалы, логикалық өмір сүру шекарасының болатынын жақсы түсінеді. Ол өзінің логикалық құндылығымен тек уақытша өмір сүруге тиісті. Ғарыштық үдеріс осы заттардың ішкі, сапалы, кінәға тартылғанының жүзеге асуынан өзге еш нәрсе де емес.

Мұнда қандай да бір жоғарғы соттың болуы тіпті ойға алынбайды. Сот бәрінің үстінен және бәрінің көмегімен жүзеге асады. "Даналық тек қана біреуде, - дегенді оқимыз Гераклиттен, - ол парасатты не бәрін, бәрінің көмегімен басқарса, сол ретінде мойындау"111. Анаксимандрдан жоғарыда келтірілген үзіндіде заттар "бір-бірінен белгіленген уақытта құн алады". "Әлемдік үдеріс сондықтан, заттардың өзін кінараттауының үдерісі, әрбір заттың өлшемі және осы өлшемнің күн қайтарудағы жүзеге асуының жорамалдануы болады. Осы ғарыш барлық өмір сүрушілер үшін біреу, оны ешқандай құдай, ешбір адам жасамаған, бірақ ол жану шамасымен және сөну өлшемімен бар болатын мәңгі жанды от болады"112.

Бір өлшемді әрбір затты жорамалдау сапалық жағынан өзге зат өлшеміне шек қою болады, өйткені әлем - бүтін барлық ақиқаттың, шынайылықтың жиынтығы. Сондықтан әрбір зат жалпы болмыстың бөлшегін өзіне алады және қирауымен оны өзге сапалық анықтылықтағы басқа затқа қайтарады. Өйткені, Гераклиттің айтқанындай, "от жердің өлімімен өмір сүреді және ауа оттың өлімімен өмір сүреді; су ауаның өлімімен өмір сүреді, жер - судың (өлімімен)"113.

Мұнда заттардың өздерінің логикалық шектілігі әсерінің арқасында жазаға ұшырайтынын көрсету аса маңызды, демек жер стихия ретінде отпен салыстырғанда тек кеңістікте ғана емес, сонымен бірге сапалы, логикалық шекті. Ол болмыстың барлық анықтылықтарын өзінде сыйыстыра алмайтын шекті өлшемі болады және тек осыдан өлімге, жойылып кетуге үкім кесілген. Болмыстың сапалық көп түрлі толықтығы бір сапалық анықтылық жағдайымен логикалық сәйкес келмейді. Болмыстың барлық толықтығы тек ғарыштың барлық көптүрлілігіне, сапалық ақиқаттықтардың өзекті жиынтығына тиесілі. Осы ақиқаттықтың әрқайсысы толыққанды болмыстың үлесін кесіп тастайды (Гераклитте -"тірі отты"), сондықтан осы өлшемде болмыс іштей кемістікте, логикалық сапасы кем.

Әрбір жағдайда, дара шекті логоста - заттарда немесе "стихияларда" - сан жағынан шексіз бірақ сапалық шектелген. Тек кеңістік, уақыттық қатынаста ғана емес: нақты осы зат шексіз сапалық анықтылыққа басқа сапалық анықтылықтар есебінен ие болады. Енді, сол субстанциялар (су немесе от) тек осы шекті жағдайларда өмір сүреді деген қарапайым фактіде басқа жағдайлардың логикалық терістелуі қойылған. Өйткені "кез-келген анықтама терістеу болады". Сонымен қатар осы жағдайдың терістелуінің өзі де потенциалды қойылған.

Мұнда заттардың механикалық өзара әрекеті туралы әлі сөздің болмауының маңызы зор. От қалай жерге әсерін тигізеді және су қалай ауа "өлімін" физикалық қамтамасыздандырады, бұл туралы Гераклиттің әлі анық түсінігі жоқ. Бірақ логикалық тетік оған өте анық: ауа "өлімі" оның зиянды, болмыстың сапалық шектелген құбылысы, бір жақты, өз ішінде толық емес, абстрактылы өмір сүру болатынымен анықталған, ол өзінің шексіз мәні - оттың зиянды бейнесі болады. Ауа жағдайына өткен от ақиқаттан жер мен суды логикалық ығыстырады, сондықтан ол ауа, демек анықталған соңғы мазмұн болады. Бірақ өзінің дүниеге келуі фактісімен, ол өзін өлімге душар қылады, өйткені ол қайшылықтың жүзеге асуы, болмыстың өзіндік ақиқат қайшылығы болады.

"Ғарыштық әділеттілік" осы ғарыштық логиканың күзетінде тұрады. Ғарыш және онда барлық болатындардың соты от арқылы жүзеге асырылады. Бұл от қайшылық болады: "(ол оны) жетімсіздік және молшылық (деп атайды); (оның ілімі бойынша жетімсіздік -бұл ғарыштың пайда болуы, ал молшылық - оның өртенуі)"114.

Осылайша, бірлік ішіндегі логикалық айырмашылықты, жалпыдағы ерекшелікті, болмыстағы "молшылықтың" шектелуінің жорамалдануы және осы шектеулердің алынуы космостық үдеріс, объективтік қажеттілік болады. Оны сыртқы, механикалық қажеттілік деп айтуға болмайды, бұл мазмұнды логикалық қажеттілік. Дегенмен ол әлі логикалық ойлайтын жан идеясын әлі болжамайды. Бұл қажеттілікті стихиялы парасатты ретінде анықтауға болар еді, өйткені от бүтін құрамындағы әрбір зат болмысының шекарасын болжайды, оған "әділеттілікпен", "парасатты" билік айтады. "Бәрін Перун басқарады, [демек ол бағыт береді; Перун деп ол (демек Гераклит - Л.H.) мәңгілік отты айтады, сонымен қатар ол, от парасатты және бәрін басқарудың себебі деп айтады]"115.

Сондықтан "логос" тек, заттардың тұрақты мәнін, ерекшені көрсететін "сөз" ғана емес. Ол заттардың жалпы негізі, субстанция болады. Бірақ бұл жалпы қарапайым тыныштықтағы бірлік емес, "ішкі меңіреу жалпылық" (К. Маркс). Ол белсенді, іскер. "Логос" - болмыстың объективті және механикалық емес заңы. Ол - ерекше және жеке де жүзеге асқан жалпы. Ол "бәрін басқарады", бірақ "бәрі арқылы" (dia panton). Ол жеке және көптіктің, шек және шексіздіктің диалектикалық жүзеге асуы.

Аңыздарда ғаламдық күштер заттарға қатынасында шектен тыс жатады. Олардың үстемдігі қадағаланбайды. Ертеректегі грек философиясы осы жалпыға ортақ күштерді заттардың өзінің күші ретінде қарастырады. Олар әлем жұмбақтарының шешімін заттардың логикалық құрылымынан, жалпы мен ерекшенің, шексіздік және шектің қатынастарынан көреді. Сондықтан философ үшін таным, кейбір ерекше, жаратылыстан тыс әлемге кетуді білдірмейді, бірақ нақтыға бату, жалпыға ерекше арқылы және ерекшені жалпы арқылы иелену, демек ойлау болады. "Сондықтан философия қайда өмір сүретінін тек құдай білетін шектен тыс бастаулардың ұсынылуы емес, парасат арқылы нақтыны және ақиқатты ұғыну болып көрінеді"116. Өлшем мен ырғақтың, үндестіктің жалпыға ортақ үстемдігі жақсылық бастауы, оның ұғынылуы - даналық болады. Сондықтан пифагоршылдар шексіздікті зұлымдықпен біріктіреді, ал жақсылықты олар тек шектіліктен, демек ұйымдасқаннан көреді. Стобей Филолайдан цитат алады: "Барлық өмір сүретіндер шекті немесе шексіз, немесе олардың бірге алынуы болуы керек. Бірақ ол шек, немесе тек шексіз бола алмайды. Оның тек қана бір шектен, тек қана бір шексіздіктен тұра алмайтыны салдарынан әлемдік құрылыстың және онда не [бар болса] шекті мен шексіздіктің қосылуынан пайда болатын" болып шығады117.

Анаксимандрдың шексіздігін Аристотель өзі-өзінде қандай да бір шегі болатын ретінде түсінеді. "Ол бәрін қамтиды, және бәрін басқарады". Анаксимандар туралы: "Ол [барлық заттар] өз түрлерімен анықталған деп есептейді. Дегенмен, егер де [заттар] ақиқатында шексіз болса, онда оларды тіпті тану мүмкін болмаған болар еді."118. Және "[мұндай жағдайда] зат туралы түсініктің болуы мүмкін емес; осы ойда не шексіз болатын болса, ол туралы қалай ойлауға болады?"119.

Тетіктен айырмашылығында осы бүтін ішіндегі шекті түрлер мен бөліктер тағдырлары олардың өзара әрекеттерімен емес, керісінше оның жеке іске асуымен салыстырғанда үлкен ақиқаттыққа ие болатын олардың өздерінің жалпы негізіне қатынасымен анықталады. Сондықтан ертеректегі табиғат философтарының ғарышы физикаға емес логикаға негізделген. "Ойлаусыз, - Диоген Аполлонийский бойынша, - барлығында бар болатын [анықталған] өлшем, осындай [алғашқы заттың]: қыс және жазда, түн және күн, жауын, жел және ашық ауа райы бөлінісі болмаған болар еді"120.

Сондықтан, "ойлау" ерекшенің жалпыдағы және жалпының ерекше арқылы өмір сүру тәсілі болады. Осы болмыс тәсілін, оның жалпысы арқылы ғана логикалық болатын жалпыға ортақ заңдардың ашылуы, логосты түйсіну болады. Осы түсіну "даналық" болады. Мұнда терминнен басқа ешқандай мистикалық жоқ. Субъективтік ойлау заттардың тек өзінің жетілмеген бейнесі болады.

Гректің ертеректегі табиғат философиясы заттардың алғашқы логикалық анықтамаларын табады. Оның құралы - өзара байланыстағы шекті түрлердің танылымы емес, шектінің түрінің өзін түсінуі. П.Таннери айтқанындай Фалестің барлық бастаудың субстанциясы ретінде су туралы өткір ойы әлемнің қарапайым физикасы және дөрекі "физиологиясы" емес121. Бұл - аңғырт логика. Осы табиғи әлемді толық өмір сүретін және оны пайда болмайтын және жойылмайтын, әрқашан бар болатын ретіндегі қарапайым субстанцияға дейін түсіру үшін үлкен парасат батылдығы керек болады. Сол кезде құдай тегі, көптеген түрлі діни және өзгергіш аңыздарға ие болады. Мән болатын су, - деп айтылатын осы бапта жабайы, түрлі түсті гомерлік фантазия орын алған, сансыз көп алғашқы бастаулардың өзара байланыссыздығы, айрықша заттың, өзі-өзінен өмір сүретін ақиқаттың болатыны туралы түсініктер жойылған... және осымен тек тұтас жалпы, өз-өзінен мәнді жалпының бар болатыны айқындалады122.

Шын мәнінде әлемнің көптүрлілігін бар болатын бірегей субстанцияға, тыныштықта болатын белгісіздікке таңуды қалай түсінуге болады? Бұл не - физикалық жаңалық ашу немесе "түрлі түсті шашыраңқы әлемнің мистикалық формуласы ма"123. Осы ашылған жаңалықтың Грециядағы көптүрлі және керемет түрлер, қозғалыс, нәзіктік әлеміндегі, батырлар мен құдайлар әлеміндегі орны қандай?

Ницше айтқан философия бастауының қандай мәнге ие болатынын тыңдап көрейік. "Қашан өзінің таңғажайып мақсатына ұмтылған кезінде барлық уақыт философиясының қалай әрекет жасағанын, оның тәжірибе қиындықтарын төменде және соңында қалдырғанын тек философиядан оқуға болады. Жеңіл тіректе ол алға ұмтылады: үміт пен арман оның аяғына қанат бітіреді... Оның соңынан келе жатқан, сенімдірек тіректер іздеген есепшіл парасат, оның құдай сынды жол серігі қолын жеткізген сол еліктіргіш мақсатқа өзінің де жетуі үшін ауыр дем алады"124.

Әрине, "фантазия", егер ертеректегі грек философиясы деп тек қарапайым физиканы түсінетін болсақ, - бұл тек фантазия ғана емес. Ол - логика және бұл оның шынайы тірегі. Ақиқатында гректерде әлемнің қарапайым физикалық құрылымы емес, сонымен қатар оның тағдыры, оның соңғы түрлерінің тағдыры туралы сөз болады. Және бұл тағдыр оның өзінен толғанылады. Бұл орынды.

Анықталған болатын әлем, болмыс - хаос пен бейболмыстан жеңіп алынған ұйымдасқандық пен анықтық. Оған қарсы тұратын не, оны не шектейді? Грек өркениетінің, жарық, анықталған, өлшенген түрлер әлемінің тағдыры қандай? Оған қандай да бір бөтен хаос түпсіздігі, терістеудің шексіздігі қарсы тұра ма, немесе бұл терістеу оның өткен шағы және оның болашағының жеке негізі, оның жақсы жабдықталғандығы бола ма? Осы хаостан жеңіп алынған көптүрлілік және ұйымдасу әлемі кездейсоқ немесе қажетті ме, парасатты немесе ауыр жағдайға ұшыраған ба? Грек философиясы барлық грек мәдениетімен бекітілетін көптүрлілікті теріске шығармайды. Ол оны негіздейді және қорғайды. Ол шексіздікті қысқартады және әлемді заңды туындатылған ретінде ұғынады. Хаос аңыз болады, ал әлемде логос пен ұйымдасу үстемдік етеді. Осы ұйымдасу, осы тәртіп оған имманентті.

Осылайша іс грек өмірінің бай, жарқын жақтарын оның сүреңсіз және қатты ішкі бейнесіне таңуда емес. Керісінше, антика философиясы өзінің міндетін осы өмір толықтығын, оның заңдылығын негіздеуден көреді. Нақты субстанционалды. Заттар тағдыры - бұл олардың өзі.

Фалестің суы, Анаксимандрдың "апейроны" және Гераклиттің оты - бұлар барлық заттар жасалынатын сол қарапайым аристотельдік "материя" емес. Бұл барлық заттарды туындататын және оларды жазалайтын "тағдыр" да. Бұл қарапайым физика немесе анайы химия да емес. Бұл - тек әлемдік логика. Аристотель алғашқы философтарды материяны мойындай отырып, олар "болып жатқан өзгерістердің себебін" жоққа шығарады деп текке кінәлайды125. Материя өзінде ерекше мен жекені тұтынатын жалпы, осы "өндіруші себеп" болады.

Осы айтылғандардың бәрінен алғашқы грек философтарының табиғат философиясы немесе физикасы туралы ғана емес, сонымен қатар осы жерде мазмұнды деуге болатын логика туралы да айтуға болады, немесе одан заттардың табиғи логикасы және мазмұнды ойлау туындайды. Әрине оны категориялар логикасы деп айтуға болмайды, бірақ, оның өзінде мұның алғышарттары болады. Ғарыш заңы ретіндегі Логосты Гераклит тек логикалық ойлайды, әрі бұл логика адамның басында жүзеге аспайды, ол одан тыс және одан тәуелсіз. Мұнда логикалық - қандай да бір ойлау емес, бірыңғай универсум, материя, "мәңгілік өзгерістегі оттың" құрамындағы шекті заттардың жалпы болмысының тәсілі.

Логикалық ұғымының негізгі және алғашқы бастаулық ойы осында болады. Өйткені Гераклит түсінігіндегі парасат жалпыдағы ерекшелік, тұтастық ішіндегі айырмашылықты жорамалдаудан басқа еш нәрсе емес. Заттарды ойлау - бұл Гераклит үшін "логос байыбына бару" оның логикасына сай жылжу дегенді білдіреді. Бірыңғайдың осы өзінен анықталуы өлшемін философияның ұғынуы керек. Заттарды түсіну - оны қандай да бір бірлік ретінде түсінуді білдіреді. Осы бірліктің өзінің табиғаты (бұл су, ауа немесе от па) мұнда енді мәнді де емес.

Сонымен ежелгі грек философиясынан болмыстың ең қарапайым жалпыға ортақ анықтамасы, теориялық танымның ең қарапайым, бастаулық ұстындары табылды. Осы теориялық танымның бірінші және басты ұстанымы жалпы материалистік монизм ұстыны болады. Ол философиялық ойдың орынсыз тілегі, немесе "Құдайлық өзіндік ерекшелігінің" көрінісі емес, ол - теориялық танымның жалпы заңдылықтары мен логикалық қажеттілігінің көрінісі. Заттар логикасы бойынша қозғалу жалпы, нәзік және жаратылыстық шектеуді көрсететін затпен бірге қозғалуды білдіреді.

...МОНИСТІК ОЙДЫҢ ҚАЙШЫЛЫҒЫ.

ТЕОРИЯЛЫҚ ОЙЛАУ ЖӘНЕ СЕЗІМДІК ТӘЖІРИБЕ

Тәжірибелік танымның "азаптары" философияға жат па? Әрине жоқ. Өйткені өмірлік тәжірибе аймағын тек шекті әлемнің болмысының тұрақтылығы ғана емес, сонымен қатар өзгергіштік құбылысы, анықтылық терістелуі мен қалыптасу да құрастырады. Осы құбылыс заттардың жалпылығын, заттарды эмпиризм қай жағынан көргісі келмесе, сол жағынан біріктіреді.

Зат сана ағымында емес, қалыптасу ағымында белгіленеді. Жалпы - жорамал емес және арнайы "логикалық операция" жемісі де емес. Ақиқаттық заттардың сол, немесе өзге түрінде өмір сүруінің анықталуының "объективті-логикалық операциясы" болады. Ойлау тек осы анықталудың өзіне тең ашылуының тәсілі болады. Ал оның бірінші міндеті заттың өзін ажырату түрі болатын логикалық кеңістікті анықтау болады. Бұл кеңістік заттың өзіне тең (имманентті) болуы керек. Бұл кеңістікті анықтау - ғылым пәнін, заттың жүзеге асыратын және оған деген көзқарас қырын анықтауды білдіреді. Егер біз барлық ақиқаттылық сапасында заттың шекті категорияларын абсолюттендірмейтін болсақ, онда қозғалыс та монистік. Демек, логикалық ойлау жалпы кеңістікте қандай да бір тәжірибеден тыс аймаққа шығу, "трансценденттікке секіру" болып көрінбейді, бірақ мұнда тәжірибенің, ақиқаттық бейнесінің ұғынылуы бар. Ежелгі грек философиясында аңғырт көрсетілсе де, өзінің барлық анықтылығымен тек осындай түсіну, өзінде теориялық (бұл жерде философиялық) таным жұмбағы шешімдерінің кілттерін ұстайды.

Жалпы ежелгілерді танымның пәнге, затқа қатынасы туралы сұрақ аз қызықтырады. Бұл қатынасқа олар қандай да бір дербес мәселе ретінде назар аудармайды. Оларды тек заттың өзі-өзіне қатынасы ғана қызықтырады. Танымдық қатынастарға не жататын болса, онда сол ғана осы пәндік логиканы өзектендіреді, көрсетеді. Субъект әлемнен шығарылмаған және өзінің мүлде бірыңғайлығымен оған қарама-қарсы қойылған (сонымен бірге мұның жаңаеуропалық философияда қандай орын алғанындай, ол барлық басқа әлем үшін тек "зат" ). Ежелгілерде "зат" қандай болса, субъект де сол өлшемде болады. Тек өзінің бүтіндігіндегі әлем ғана нағыз субъект. Сондықтан теориялық субъектінің "затқа" қатынасы, әлемнің өзінің өзіне қатынасының жеке жағдайы ретінде көрінеді. Танымның парасатты түсінілген затқа теориялық қатынасы, ақиқаттың заттық қатынасы болады. Таным құрылымының қатынасы толығымен ақиқаттық құрылымына сай келеді және пәндік категориялар арқылы айқындалады. Сондықтан мұнда ақиқат теориясы әрқашан таным теориясының ішкі негізі ретінде қарастырылады.

Ерекше "эпистемологиялық қиындықтар" да белгілі бір ақиқат "танымының" жемісі болып көрінеді, атап айтқанда - оның шекті, дара түрлерінің агрегаты ретіндегі номиналистік түсінігі. Мұндай жағдайда жалпы түрлер ой қозғалысының өзгеше түрі, ойлаудың ерекше көрінісі, оның өзгеше ақиқаттығы, оның ерекше табиғаты ретіндегі затқа қарсы қойылады. Тек осы негізде ғана логика мен "тәжірибе" арасында, философиялық "фантазия" және "ақиқат" арасында қайшылық пайда болады. Мұнда "тәжірибе" жағында дара, шекті, кездейсоқ, нақты, ал ойлау жағында - жалпы, шексіз, қажетті, абстрактылы шамаланады. Осы категориялардың қатынастарының логикалық мәселесі сөйтіп, гносеологиялық және керек десе психологиялық мәселелерге де өтеді.

Бірақ мәселенің екіге бөлінуінен оның шешімі алға ешқандай жылжымайды. Ең соңғы шешімде парасаттың тәжірибеге қатынасы тек осы категорияларда қорытындыланады, олардың диалектикасы осы қатынастың мәнін, оның формуласын құрастырады. Сондықтан екіге бөліну жойылуы, қарама-қарсы сәттер бірлікте алға тартылған болуы керек. Ақиқаттың және тәжірибе мазмұндарына шектің қойылуы қажеттілікпен бұл бірлікте дара заттар анықталған және өлшенген болатын сана-сезім бірлігі ретінде шамаланады. Тәжірибе үшін, жалпы ақиқат үшін де орындар қалмайды, өйткені мұнда заттардың соңғы түрлері қажеттілікпен жағдай ретінде, рухани субстанция модусы ретінде көрсетіледі. Шекті және шексіздік категориялары қатынастарының логикалық мәселесі сол күйінде қалады, тек рухани аймаққа, идеалистік монизм негізіне көшіріледі.

Мәселе сондықтан тек келесідей қойылған болуы мүмкін: теориялық ойлау бағыт ұстайтын, одан өзінің заттарын қарастыратын сол жалпы субстанцияның, сол ақиқаттың, сол логикалық кеңістіктің табиғаты қандай.

Ежелгі философияда әрқашан осы ақиқаттық болып қалай да материя алға шығады.

Мазмұнды монизм логика мәнін құрайды, ол психологияға да, тар түсінілетін таным теориясына да жалғаспайды. Сондықтан философиялық ғылым ретінде логиканың қалыптасуы диалектиканың қалыптасуы да болады.

АБСОЛЮТТІК ШЕКАРА. КАТЕГОРИЯЛЫҚ АНЫҚТАМАЛАР.

ЛОГИКА ЖӘНЕ ТЕОРИЯЛЫҚ ТАНЫМ. ЭЛЕАТТАР

Ойлау белсенді әрекет, пікір акциясы, заттың анықталуы болады. Ақиқаттың ойда ұғынылуы оның анықталған түр әлемі ретіндегі, мәндер, жеке тұрақты қасиеттерге ие болғандар ретіндегі ұғынылуы болады. Заттардың қасиеттері олардың анықтылығының көрінісі болады. Заттардың қасиеттерін, олардың күштерін иелену заттардың анықтылығын иелену болады. Рационалдық сананың мистикалықтан негізгі айырмашылығы тек осында жатыр: зат тек оның жеке табиғатында, оның "әлденесінде" тұрақтанған күштің бастауы болады.

Бірақ заттарды анықтау - бәрінен бұрын сол жалпыны, сол логикалық кеңістікті, оның соңғы өлшемі анықталған зат болатын сол ақиқаттықты көрсету болады. Осындай логикалық кеңістік милеттік философияда бастау "түпкі материя" (архэ) және "элемент" (стохейрон) ретіндегі түсініктермен беріледі. Зат судың немесе оттың немесе ауаның немесе апейронның анықталған өлшемі болады. Заттың анықтылығы осы жалпы ортада сызып белгіленген шекарамен берілген. Зат материалдық бейне, шектелген материя болады.

Негізінде, ойлаудың сыры, логикалықтың құпиясы осы шекара табиғатының ішінде болар. Ол қалай көрінеді?

Милет философиясында әрбір зат басқа затпен, басқа ерекше жағдаймен шектелген жалпы субстанцияның ерекше жағдайы болады: су от құбылысымен сапалы шектеуге ұшыраған, от-ауамен және т.б. жалпы негіз "болады" (Аристотель). Ол пайда болмайды және жойылмайды, өйткені осы пайда болу немесе жойылудың өзі онда үдерістер жүзеге асатын ортаның болуын керек етеді. Мұнан заттар шекарасының салыстырмалы шекара ретінде түсінілетінін көру қиын емес.

Сонымен бірге Милет философиясының тарихы онда жалпы негіздің, бастаудың, субстанцияның өзінің анықталған болуы керектігі туралы дерек береді. Өйткені су да, ауа да, от та қандай да бір анықтылық болмайды, өз кезегінде олардың да шекаралары бар. Басқаша айтқанда, осы бастаулардың бәрі әлі қарапайым анықтамалар, категориялар болып көрінбейді. Категория қандай да бір басқада, кеңірек болатынның ішінде ойлау мүмкін емес анықтама болады. Субъект туралы не айтылған болса және өз кезегінде не предикация субъектісі бола алмайтын болса, сол категория болады. Демек, абсолюттік анықтама, абсолюттік шекара - категория болады. Егер ойлау анықтаманы жорамалдау болса, онда категориялар - ойлаудың түрінің сөзсіз мәні, оның өмір сүруінің қажетті және жалпы түрі. Сонымен бірге, осы бастаулардың бәрі олардың ерекше құбылыс мәні болғандығынан емес, керісінше олар жалпы қалыптасуда "болатындықтарынан" субстанционалды.

Бастауды сол немесе өзге ерекше құбылыс түрінде мойындау - ертеректегі грек философиясының дәйексіздігінің куәсі. Милеттіктер ілімінде бар болатын парасатты логика - субстанцияның біздің санамыздан тәуелсіз және тыс, оның абсолюттік өмір сүруінде, оның материя болатындығында.

Осы категорияның кейінгі талдап қорытындылануы иондық табиғат философиясында жүзеге асырылады. Элеаттар үшін субстанция шектелуінің көрінісі болатын соңғы, анықталған заттар салыстырмалы емес, керісінше абсолюттік шекараны жорамалдау болады. Су да, ауа да және от та қандай да бір анықтылық, шектелгендік болады. Бұл құбылыстардың субстанционалдық мәні олардың болатындығында. Болмыс және әмбебап өлшем де болады. Субстанция шектелуінің жемісі, анықтылық болатын болмыс шектелуінің жемісі. Бұл шекара абсолютті, логикалық шек - бейболмыс болады. Осылайша алғаш рет категориялардың қатал логикалық анықтамалары алынды.

Барлық анықталған заттар болмысқа тиесілі. Өйткені олар өмір сүреді, олар теңдікте болады, бірегей. Айырмашылық олардың осы жалпы субстанциясының шектелуі, болмыстың бейболмыспен шектелуі болады, ал заттың өзі - бірлік ішіндегі айырмашылық, әмбебап болмыс шекарасы. Заттар анықтамасына, сонымен қатар ол туралы ойлауға қажеттілікпен болмыс категориясы, демек жалпылық тепе-теңдік, бірлік, сонымен қатар оның терістеуі - бейболмыс кіреді. Бейболмысты тануға болмайды, айтып жеткізуге болмайды, сондықтан ол анықтаманың абсолютті жоқтығын білдіреді, ол ешбір зат емес, ол орта, онда белгілі бір зат көрінісін табады. Егер белгілі бір зат бар болса ол болады, егер ол жоқ болса, анықталған зат та жоқ. Ол - анықтылықтың логикалық жағдайы. Шекті түрлер әлемі, практикалық тәжірибе әлемі, элейлік философияда болмыс терістелуінің жемісі - оның жеке жағдайларының өзара қатынасы емес, атап айтқанда болмыс терістелуі ретінде алға шығады. Ол терістеумен ауыртпалық түсірілген әлем, қайшылықты, әдеттен тыс әлем. Бұл әлем туралы логикалық дәйекті ойлау қажеттілікпен әдеттен тыс пікірге алып келеді. Ойлаудың осы әдеттен тыс пікірлеріне элейлік философия назар аударады.

Енді біз өте маңызды нәтижеге келдік: заттар логикасы бойынша қозғалу жалпының алаңында қозғалу болса, оның анықталған өлшемі зат болады. Заттардың логикалық құрылымын бірлік ішіндегі айырмашылық құрастырады. Заттардың белгілі бір табиғатын, оның мәнін іздестіру бізді қажеттілікпен анықтаманың абсолютті негізі ретіндегі бірлік идеясына алып келді. Бірақ бұл абсолютті бірлік элеаттарды анықтаманы терістеуге алып келеді. Бірліктегі басқа ешнәрсемен шектелмеген, барлық жерде тек өзімен-өзі байланыста болатын, барлық жердегі болмыс тепе-теңдігі қандай да бір анықталмағандық болады. Ол да өзінің қарама-қарсысы бейболмыс тәрізді бос. Анықтылыққа, жағымдылыққа ұмтылыстан таза теріс нәтиже алынған. Сонымен, заттар логикасы бойынша қозғалу қайшылық арқылы жүзеге асады; парасат қажеттілікпен өзі-өзіне қайшылыққа келеді; заттар логикасы және қайшылық логикасы, диалектикалық логика болады. Бұл сол элеаттар философиясында имплицитті бар болатын нәтиже. Тек осыдан Гегель олардың бірін - Зенонды - "диалектиканың әкесі", деп атайды126.

Айқынды, өзгергішті ой елегінен өткізген парасат қажеттілікпен қайшылыққа келіп тіреледі. Әсіресе, оның маңызды болатыны қашан ойлау өзі туындатқан, "өзінің бастапқы теориялық анықтамаларын" қатал ұстанғанда бұл қайшылықтар орын алады, демек ол логикалық дәйекті болғанында монистік болады. Диалектика - дамушы логиканың жемісі және оның болашақ дамуының алғышарты. Бұл логикадан нақты белгіленген анықтамадан тыс, ойлаудың бұл имманентті қозғалысынан тыс диалектика қарапайым шатасушылық болады, өйткені кездейсоқ тәжірибе тізгініне оралған жүйесіз қозғалған ойлау, қайшылық жетіспеушілігін ешқашан сезінбейді. Дегенмен бұл қайшылықтардың ғылыми құндылығы болмайды. Диалектика заттардың анықталуында қайшылықтарды қарапайым белгілеп қана қоймайды (өйткені соңғылары кездейсоқ та болуы мүмкін), сонымен қатар тек теориялықтағы қайшылықтарды, демек, заттарды мәндікте және қажетті анықталуларында да белгілейді. "Үстелге" және "орындыққа" сүйенген диалектика - "мысал үшін" көмегімен әрекет жасайтын диалектика - ғылым емес, керісінше ғылымның қадірін кетіру. Біз жиі "идеалистерді қорқыту үшін", "заттар Диалектикасымен" кербезденіп көрінуді ұнатамыз, оны "түсініктің идеалистік диалектикасының материалистік қарама-қарсысы ретінде алға шығарамыз. Бірақ тек түсінік диалектикасы ғана заттар мәніне, сондықтан, олардың диалектикасына да жол ашады. Диалектика теориялық анықтамалар мен түсініктерде көрінісін табатын заттар мәнінің қайшылығы болады. Бар болмыс ретінде алынған ғылыми анықтауларда белгіленбеген зат диалектикалық та, сонымен қатар метафизикалық, релятивистік түсіндірмелерге де жол береді. Тек, бұл абстракцияның біздің затқа қатынасымызбен берілмейтінін, оның заттар жүйесіндегі объективтік жағдайымен, оның объективті функциясымен, оны анықтылық, мән ретінде жорамалдайтын, демек "практикалық ақиқат абстракция" (К.Маркс) ретінде ұғыну маңызды.

Әзірге заттардың бұл жүйесі, олардың мәнді анықталуының жорамалдануы негізделмейінше, ешқандай диалектика мүмкін емес. Сондай, сауда табысы ретіндегі "зат" бір жүйеде, мысалы феодалдық қатынастарда бір мән болса, ал басқа жүйеде - басқаша. Тек сонда, әрбір зат мән ретінде "өлшенген" жүйені ғылым белгілеп береді.

Сондықтан теориялық анықтама, заттар диалектикасы танымының жағдайы ғылыми диалектика болмысының тәсілі болып көрінеді. Сондықтан да Гегель, элеаттар туралы: "Мұнда біз диалектиканың бастапқы сатысын, демек түсініктегі ойлау қозғалысының бастапқы сатысынын тап өзін табамыз127. Осы қозғалыстың бастауы туралы сұрақтың қашан қойылуы басқа іс: осы "тазаланған мазмұнды" практика және тәжірибе алып бере ме, немесе тек ойлаумен жорамалдана ма"? Тек осында материалистік және идеалистік диалектикалар арасындағы ақиқаттың екіге айырылуы жатыр. "Тазаланудың" өзіне не жатады дейтін болсақ, онда онсыз диалектика жоқ, өйткені онсыз ғылымның өзі де болуы мүмкін емес. Монистік ойлаумен тәжірибе материалының "тазалануында" диалектика тек көркем сезімнің емес128, сонымен қатар теориялық ойлаудың да үлесі болады. Монистік логика - осы игерудің алғышарты, жағдайы. Элейліктер өздеріне тән тиянақтылықтарымен осы жағдайды зерттейді.

Анықтамаларды араластыру, біреуден екіншісіне секірулер, рационалдық танымның монистік табиғатын түсінбеу парасат күйзелістеріне алып келеді. Парменид поэмасында әйел құдай "болмыс және бейболмысты" араластыратын және осыдан "тобырға жолды таппаған адасқандар тәрізді", "екі басты өлетін жан иелерін" келемеждейді. Егер заттардың мәнін "болатын" болмыс құрастырса (грек философиясы тек осыны дәлелдеді), онда бейболмыстың мойындалуы бостан-бос қайшылыққа ұшыратты, өйткені бейболмыспен байланысты заттардың анықталуы маңызсыз анықтамалардың мәні. Мәнділік және мәнсіздік арасында теңселу "екібастылықты" туындатады. Егер бейболмыс және онымен байланысты анықтамалар - көптік, өзгергіштік, қозғалыс және т.б. - мәнді анықтамалар ретінде қарастырылса іс басқаша. Онда парасат тіпті өзге табиғаты бар қайшылықтарға - диалектикаға келеді.

Парасат - таным күймесінің тізгінін өз қолында мықтап ұстаған арбакеш. Керек десе, осы қатал басқарылатын күйме, егер ол өз орнында тұрмайтын болса, қажеттілік пен қайшылықтарға ұрынып аударылып қалады. Бұл жерде элейлік, енді, сезім мен ойдың дәйексіздігін кінәлай алмайды. Заттар мәні және парасат табиғатының осындай болатыны туралы қорытынды өзінен-өзі шығады. Келеңсіз осындай қорытындыны Зеноннан кездестіреміз129. Осылайша монистік логика диалектикаға, қайшылықты анықтамалардың диалектикалық логикаға айналуының табалдырығының алдынан шығады.

Монизм ұстынын жүзеге асырудағы элейлік философия жасаған қадам кейінгі философия, және жалпы ғылым дамуының бәріне ерекше әсерін тигізді. Бұл қадамның тарихи мәні әлемнің көптүрлілігі мен сапалық түрленуіне қандай да, бірлігі анықтылығынан айырылған, өңсіз, өміршең емес абстракцияның таңылуында емес. Егер іс осындай болса, онда бұл философия әрқашан теориялық ойдың құндылығы аз "түнде барлық мысық сұр" деген белгілі ақиқаттай күлкілілігінің көрінісі болар еді. Бұл философияның шынайы тарихи мәні таным, логикалық ұстындар, рационалдық таным белгілері қанағаттандыруы керек болатын теориялық ойдың анықталған шарттарды қатал алға тартуы фактісін бірегей мойындауында болады. Олардың еленбеуі танымды адасуларға душар қылады. Тек сондықтан элеаттар - ойлаудың өзі алға тартатын шарттарды, онда тек ақиқаттың ұғынылуы орын алатын логиканың алғашқы ашушылары болады130.

Тек осы жағдайлармен есептескенде ғана бар нәрсе тек көз үшін ғана емес, сонымен бірге ойлау үшін шынайы болады. Ғылыми анықтама тәжірибеден қарапайым алып пайдаланылмайды, ойлаудың дайын анықтамаларды пайдалану еркі жоқ. Монистік ойлау оларды теориялық айқындалған бірлік негізінде дедукциялық ой елегінен өткізуге міндетті. Егер бұл дедукция (ойлаудың жалпыдан жалқыға, бүтіннен бөлшекке көшіп, нәтиже шығаруы - ауд.) мүмкін болмаса, онда оған сәйкес келетін анықтама, көз үшін қаншалықты ақиқат болса да, тек құбылыс ретінде, "пікір" заттары ретінде, ақиқаттығы жоқ анықтамалар ретінде түсіндірілуі керек. Бұл ұстынды қазіргі заманғы ғылым элейлік философиядан мұраға алды. Ол "сыртқы" қозғалысты қажеттілікпен "ішкі, ақиқат қозғалысқа" (К. Маркс), құбылыстың жалпы, бірегей, ішкі табиғатымен - мәнімен қамтамасыз етілген қозғалысқа таңады.

Элейліктер логиканың бірінші және негізгі ұстынын - монизм ұстынын батылдықпен қорғап, еш нәрседен қысылмай, үлкен интеллектуалды ерлік көрсетті: заттар танымы олардың мәнінің, мәнділік негізінің қозғалысы болады. Теориямен әзірге мән сапасында белгіленгендер тек "өзіне барабарлық", "болу", барлық заттар үшін теңдік қана, ал айырмашылық, көптік, егер осы айырмашылықтың бірліктен шығарылуының тәсілі көрсетілмейтін болса, оны қандай да бір мәнді ретінде елестету, ойлау үшін мүмкін емес.

Субстанцияға, субстратқа, "болатынға", соған "неден барлық заттар пайда болды" және "олар неге айналатынына" бағыт ұстаған философиядағы мұндай тәсіл, элеаттар философиясына дейін көрсетілген жоқ. Сондықтан дәйекті теориялық ой қозғалыстың заңдылығын мойындаған жоқ, өйткені В.И.Ленин айтқандай, мұнда мәселе қозғалысты факт ретінде мойындау немесе теріске шығару да болған жоқ, ол "оны ұғым логикасында қалай көрсетуде болды".

Сондықтан элейліктер тезисі дөрекі догма емес, шығыс құпиясы рухындағы "ілім" де емес. Олар көптікті қарапайым терістеп қоймайды, олар оны мәселеге: онтология (болмыс және бейболмыс) мәселесіне, логика (жалпы және жеке) мәселесіне, гносеология (сезім және парасат) мәселесіне айналдырады. Бір қарама-қарсылықтан басқаға тікелей өту мүмкін емес. Осы өтуді жүзеге асырудағы сезімнің жеңілдігін, Ницше сияқты бас пайдасын ойлауды сүйетіндер философияны "жерлеу" туралы не айтса да оны теориялық ойлауға қолдануға болмайды. Бұл өту онсыз таным қозғалысы мүмкін болмайтын аралық звеноларды керек етеді.

Әрине, бұл міндетті элейлік философия шеше алған жоқ, аралық звеноларды тапқан жоқ. "Оған грек философтары жақын келді, бірақ оны, диалектиканы меңгерген жоқ"131. Бірақ бұл мәселені олар барлық толықтығымен ұғынып қойды. Бұл мәселе (онтологиялық, логикалық, гносеологиялық) диалектика, диалектикалық логика мәселесі болады. Осындай қорытынды элейлік философия талдауынан қажеттілікпен туындайды. Элеаттармен қойылған күйінде оны физика да, натурфилософия да, гносеология да, формалды логика да шеше алмайды. Тек мазмұнды ойлау және болмыс анықтамаларының логикасы, диалектика ғана оны шешу мүмкіндігіне ие.

Теорияның тәжірибеге, парасаттың сезімге қатынасы мәселесі элейліктермен категориялар қатынасы арқылы қойылады. Элеаттардың дарасы ол дүниелік әлемді емес, бірақ заттардың өзіне барабарлық мәнін, қайшылықты түрде көрініс табатынын белгілейді. Дара - заттың жеке координаты, оның абсолютті сәті. Заттар болмысы осы сәтке борыштар, бірақ бұл бапта барлық заттар өзара теңдікте болады. Осы бірлікті белгілеу - теориялық ойлаудың бірінші жағдайы. Заттар арасындағы айырмашылық олардың анықтылығы аймағына жатады және абсолюттік негіздің шектелуі болып көрінеді. Егер осындай негіз болмыс болып шықса, онда заттар анықтылығы - болмысты бейболмыстың шектеуінің жемісі. Элейлік философия тек осы қайшылықты белгілейді, бірақ оны парасатты шешетін мүмкіндігі жоқ. Ол өзінен қайшылықтыны, өзінен терістелуді, өзінен шектеуші бірлікті ұғына алмайды. Сондықтан болмыстың бейболмыспен өзінен шектелуі міндетін түсінбейді, ол бұл шектеуді мән аймағында емес, болмыс, ақиқат және парасат аймағында емес, керісінше бейболмыс, пікір және сезім аймағында деп жорамалдайды. Элейлік философия көптіктен жеке ұстынды және монистік ойлаудың жетістігін жасай алмайды. Грек философиясы жасап шығарған мәннің, материяның анықтамасы өте абстрактылы, өте жұтаң, өте дөрекі қатынастар тереңдігінен айырылғандықтан жасай алмағандығын біз алда көреміз.

АТОМИСТІК-ҚАРАПАЙЫМ ЛОГИКАЛЫҚ ҮЛГІ.

АТОМИСТІК РЕДУКЦИОНИЗМНІҢ ҚАЙШЫЛЫҒЫ.

ДЕМОКРИТ

Элейлердің логикалық философиясы танымға қатал талаптар қойды: ойлаудың жеңіп алған қарапайым категориялары, оның сүйенуге құқы бар қарапайым анықтамалары. Элейлік философия сондай анықтамалар ғылымы ретіндегі логиканы өзге қосымшалардан тазартты. Заттардың "болатын", жойылмайтын, жасалынбайтын ретіндегі, басқа философиялық мектептер дамытқан субстанция туралы ілімде болмыс категориясынан басқа еш нәрсе де болған жоқ. Осы ұғымға тағы субстанцияның сезімдік - материалдық табиғаты туралы түсінік те қосылды. Дегенмен осы түсініктердің материя категориясы деңгейіне дейін жете зерттелуі ертеректегі грек философиясы білмеген дамыған гносеологияны керек етеді. Табиғат философиясы және табиғи логика бола отырып, ол субстанция туралы түсінікті тек "болу" туралы, болмыс туралы ретінде жүзеге асырды. Өзінің адам өмірін және ғарышты ойда көрсетуге талпыныстарында философия тек осы категорияға және оның туындататын ұғымдарына сүйенуге құқылы. Монистік ойлау үшін басқа жолдарға тапсырыстар берілген.

Анықталған заттар шектеу болады, терістеу болады. Егер де заттың мәні "болатын" болмыс болса, онда анықталған болмысты біз оның шектелуі, болмыспен терістелуі арқылы аламыз. Милет философиясы және элеаттарда субстанцияның жоғарырақ дамыған анықтамасын білмегендіктен болмыс анықтамасының операциясы оны терістеу операциясына айналды, соңғы - анықталған түрдің қанағаты болатын заттар негізі жойылды. Сондықтан, әлемді анықтылықта ойлау - оны өмір сүрмейді деп ойлауды білдіреді. Егер ол нақты және бірегей ойланылатын болса, онда айырмашылық және анықтылық қандай да бір өмір сүрмейтін, ойлау үшін шынайы емес болады. Бірлік негізінде қала отырып, көптүрлілікті мойындауға ғылым тек қашан осы антиномияның шешімін тапқанда ғана құқылы болады. Мәселенің шарты осындай: hie Rhodus, hie salta!

Элеаттар қазған осы логикалық шыңыраудан секіруді жүзеге асырған Демокриттің философиясы.

Демокриттің атомистік философиясы әлемнің көркем үйлесімі емес, теориялықты, рационалды-монистікті тұрғызудың бірінші тәжірибесі болып көрінеді. Атомистік -табиғаттың логикалық негізделген үлгісін тұрғызудың бірінші үлгісі.

Алғашқы материал - болмыс және бейболмыс, осы тарихи шекте рұқсат етілген қарапайым заттар анықтамалары (материалистік философияның алдыңғы дамуын тұжырымдайтын). Зат логикасы бойынша ойлаудың қозғалысын көрсететін материалистік монизм ұстынының жүзеге асуы үшін осы категориялар жеткілікті, немесе жеткіліксіз болатынын қараймыз. (Сонымен бірге барлық ежелгі философияның физика емес, логика, тек логика болатынын ұмытпауымыз керек).

Демокрит өзінің атомдарына физикалық емес, өте абстрактылы, логикалық мазмұн қосады132. Ол логикадан физиканы шығарады. Оның физикасы логика түсіндірмесі болады.

Демокриттің міндеті - теориялықты жаңадан өндіру, демек бастапқы абстракцияларды, күрделі бөлшектенетіннің көрінісін, көптүрлі анықталған әлемді ұстану. Болмыс мүмкіндігінше бейболмыс аясында алынатындықтан анықталған болады, өйткені бұл бейболмыс өмір сүреді және болмыс анықтылығы оның бейболмыс шекарасымен, оның терістеуімен белгіленеді. Бұл шекара тек сыртқы болуы мүмкін, өйткені болашақ болмыстың ішкі шекарасы болса, ол оны жай ғана жояр еді. Болмыс және бейболмыстың имманентті теңдігі, ішкі терістеуі тек өз кезегінде байырақ, кеңірек өрістеген болмыстың өзінің анықталуын болжайтын, оның белгілі бір сипаты жағдайында мүмкін133. Ішкі шекараның жүргізілуі мүмкін емес, өйткені болмыс пен бейболмыстың қарама-қарсы анықталуы үшін, олардың шекарасын жүргізуге болатын ортақ негіз жоқ. Грек философиясы басқа анықтамаларды әлі білмейді. Сыртқы шекара бар, бірақ ол да қандай да бір ортақ негізді болжайды. Әлемнің логикалық үлгісін тұрғызудың жағдайын көрсететін осы негіз болып, Демокритте қызмет атқаратын кеңістік.

Болмыс анықтылығы оның кеңістікте бейболмыстан бөлектенуі, ажырауы болады. Осы негізде болмыс категориясы енді "толық" ретінде, ал бейболмыс "бос" ретінде түсіндіріледі. Болмыс анықтылығы оның құр бостықтағы кеңістік шекарасы болады, демек бейне, жағдай, өлшем және т.б. - бәрі атом анықтамалары.

Атом анықтылығының түр өзгертулері, сонымен қатар заттардың да, кеңістіктің түр өзгертулерінің мәні. Заттар - бұл тек атомдар ассосациясы, кеңістік айқын кескін үйлесімдері. Бұл бағыттағы Демокриттің ойы дәйекті монистік: заттардың басқа барлық анықтамалары логикалық шамасыз, заңсыз, жарамсыз. Олар - адасулардың жемісі, "қараңғы таным" қозғалысы түрлері. Өйткені ақиқатында тек"атомдар және бостық қана өмір сүреді" (Демокрит).

Тәжірибеде белгілі заттардың түрі, атомдар және олардың қисындасулары туралы көмескі айтылатындар болашақта танылады. Кез-келген өзгеріс тек атомдардың қозғалысын көрсетеді. Осы редукционизм көзқарасы бойынша, "шынайылығында алынған" танымның кез-келген пәні, қарапайым денелерден тұрғызылған зат немесе дене болады. Кез-келген анықтылық атомдар байланысына және олардың кескін үйлесімдеріне жалғастырылған болуы керек. Әлемнің заттық-денелік түсінігі Демокрит заманынан бастап ұзақ уақытқа материалистік философияның және ғылымның басты ұстыны болады. Осындай бейнеде анықталған, ажыратылатын заттар өмір сүреді. Демокрит атомизмінің элейлік нақтының тұғырнамасынан айырмашылығы осында. Сондықтан шекті, анықталған заттар, адасулар, "пікірлердің" қарапайым жемісі емес.

Дегенмен Демокриттің "өмірі" қалайда екі жақты: заттардың мәнді анықтамасы оның тек атомдық субстраты болса, ал оның жеке, дербес түрі мардымсыз. Немесе басқаша: атомның тек жеке түрі мәнді, бүтіндей мән бөлінбейді. Заттардың бөлінетін жеке түрі мардымсыз. Заттардың осы жеке түрі мардымсыз тіршілік болады, демек ол құбылыс. Болмыстың мардымсыз жағы болатындар заттармен бүтіндей сапалық ретінде, ал мәнді -оның атомдық құрамымен алға тартылады.

Егер біз үлкен заттарды қандай да бір бөлінбейтін бүтін, демек мән ретінде қарастырсақ, онда біз адасулар, "пікірлер" тұтқыны боламыз, өйткені барлық заттар үшін бөлінбейтін мән біреу - ол атом. Егер біз бұл затты қандай да бір бөлінетін ретінде қарастырсақ, онда ол - құбылыс. Ол тіршілік етеді, бірақ тек құбылыс ретінде.

Атомистік - антикалық материалистік философиялық ойдың байсалды жеңісі. Атомистік тұғырнаманың жемістілігі болашақтағы барлық ғылымдар, әсіресе механика және физика дамуымен керемет дәлелденеді. Сонымен қатар, атомизм уақыт ағымына сай жаратылыстық - ғылыми тұғырнамаға айналып, философияның өзінде нық позицияға ие бола алмағанының айтылғаны орынды. Бұл атомизмді өзінің негізінде шектеудің барлығы, оның әмбебап ойлау тәсіліне айналуына кедергі келтіретіннің болғанынан хабар береді. Бұл шектеулер болашақта Платон және Аристотель философияларынан табылды. Атомистік тұғырнаманың шектіліктерін идеализм материализмге қарсы пайдаланатын болды. Антика шеңберінде идеалистік философияның материализмнің алдына қойған мәселелерінің шешімдері көптеген ғасырларға созылып диалектикалық материализм дәуіріне дейін жетті. Атомизмнің осы шектілігі неде болып еді? Бәрінен бұрын, әрине, атомизмнің күрделі материя қозғалысын қарапайым - механикалық атомдардың өзара әрекеті және орын ауыстыруларына таңуы емес. Механицизм - оның логикасының тек салдары. Сондықтан, бұл тұғырнаманың ішкі шектілігін тек логикадан іздеу керек. Қарапайым бөлшектер әрекеті түрлерінің күрделірек тәсілдерін табуға болар, атомның бөлінбейтіндігі туралы түсініктің өзін жоққа шығаруға болар, соңында бөлшектердің бірі-біріне өтуін, олардың ішкі қайшылықтарын көрсетуге болар және т.б. нәтижесінде біз тағы да философияға емес тек механикаға кез боламыз.

Корпускулярлық тұғырнама біздің қолымызға монистік философиялық ойдың әмбебап әдісін бермейді. Соңғы есепте істің мәні кез-келген объектінің қандай да бір элементарлық бөлшектер жиынтығы болып көрінетіндігінде. Тек қана "барлық Гомер 24 әріптен тұрмайды", сонымен бірге біздің өзіміз де тек - "бөлшектердің электродинамикалық ассоциациясымыз". Бірақ барлық сұрақ осындай түсініктің объект мәнін, оның анықтылығын көрсету үшін жеткілікті болатын, болмайтындығында. Атомизмнің негіздік ақауы, оның барлық заттар және оқиғалар үшін тек бір бөлінбейтін мәнді - атомды мойындауында, сондықтан ол, механикалық, метафизикалық болады. Осыдан да болашақ редукционизм ретіндегі ол, оның материалистік бағытын әлсірететін ішкі терең қайшылықтарға толы.

Мәннің бірлігі және көптігінің логикалық мәселесін дегенмен Демокрит шешкен жоқ. Бірлік және көптік онда ең басынан берілген болып болжанады. Оны бұл категориялардың, осы логикалық анықтамалардың дедукциясы қызықтырмайды, керісінше осы логикалық категориялардың көмегімен заттар дедукциясы қызықтырады. Онда бірліктің өзі көпше. Дара болмыс ішкі айырмашылығынан айырылған, сондықтан бөлінбейтін - мән, атом - Демокритте көптеген түрлерінде берілген. Көптік - түрлілік болады. Мән ретіндегі және категория ретіндегі дараның өзін анықтауда Демокрит элеаттардан алға озған қадамды жасаған жоқ. Олардың қойған мәселесін, ол өзгеше жолмен шешуге талпынды: элеаттардың "бүтін болмысын" көбейтілген ретінде ойлайды. Өз мәнінде атомдар өзара ажыратылмайды, олар өмір сүру ретінде, құбылыс ретінде ажыратылады. Бірақ элеаттардың бүтіні болмыс бүтіндігін болжайды; бүтіндікті терістеу оның аймағына тек айырмашылық кіре алатын бейболмысты мойындаумен бірдей болды. Демокрит осы бейболмысты болмыстың ішкі шекарасы сапасында, оның логикалық анықтамасы ретінде емес, керісінше болмыстың сыртқы шекарасы, оның физикалық анықтамасы ретінде мойындайды. Осы бейболмыс атомдарды бөлектейтін "бос кеңістік" болады. Атом көптеген түрлерінде берілген - даралық дара, дене. Бос кеңістік - осы көптіктің жағдайы.

Логикалық категориялар Демокритте еш жерде бір-біріне өтпейді: "бос" "толықтан" туындамайды және оған өтпейді, "толық" "бостан" тәуелсіз, одан туындамайды. Ол оның қарама-қарсылығы - "бос кеңістік" қалай өмір сүрсе, солай қарапайым тіршілік етеді. Олардың екеуінің түйіскен нүктесінде белгілі бір зат пайда болады және жойылады. Заттар өзгергіш, өйткені олар бос кеңістіктегі атомдар қозғалысының жемісі болып көрінеді, мәндер - болмыс және бейболмыс - өзгеріссіз, олар пайда болмайды және жойылмайды, олар мәңгі.

Демокриттің күшті жағы - қарапайымдылық. Оның тұғырнамасы әлемнің толық көрінісін тұрғызу үшін тек азғана жағдайды қажетсінеді. Демокрит қалайда: маған атомдар мен бос кеңістікті беріңдерші, мен сіздерге әлемнің қалай құрылғанын көрсетемін дегенді нығайтады. Бірақ диалектиканы жоғалту арқылы келген бұл қарапайымдылық осы философияның ахиллестік өкшесі болады.

Шын мәнінде Демокрит тұрғызған әлем құбылмалы, тұрақсыз. Заттар - тек атомдардың кездейсоқ ассоциациясы, сондықтан олар тұрақты мәндер болып көрінбейді; заттардың бүтіндігі өткінші, жиынтықты, дифференциалды. Зат атомдарды байланыстыратын және оларды бірлікте ұстайтын жеке орталыққа ұмтылған күшке ие болмаған. Байланыс заттардың табиғатын емес, тек атомның өзінің табиғатын көрсетеді. Барлық заттардың мәні біреу - бұл атомдар мен бос кеңістік. Сондықтан заттар туралы тек бір ғана ғылым болуы мүмкін - ол корпускулярлық физика. Редукционистік, күрделіні қарапайымға, бүтіндікті бөліктерге таңу - Демокрит логикасының салдары.

Бірақ ол, осы редукция ұстынын ұстанбайды. Өйткені зат анықтығы мәнді емес, тұрақсыз, оны тұрғызу да, осы анықтылықтың ыдырауы да логика мәселесін құрастырмайды. Заттың ыдырауы логиканың бастапқы категорияларын өзгеріссіздікте қалдырады. Атомдық талдау қалай да зат арқылы, оның мәніне тиіспей осы мәселені жанай өтеді. Мәнді анықтылық заттың өзімен салыстырғанда, қалай да өзге өлшемде жатады. Затты құрамдас бөлшектеріне бөлуге болады, бірақ оның мәні талданылмаған болып қала береді. Сондықтан, затпен салыстырғанда мәннің қандай да бір өзге табиғаты бар, оны талдау атомистік редукционизм ұсынғаннан басқа әдісті талап етеді.

Бұл фактіні еріксіз мойындау Демокриттің өзінің тұғырнамасында бар, қазір біз мұны көрсетуге тырысамыз. Философиялық әдіс ретінде теориялық таным табиғатын түсіндіруге ұмтылатын атомизмнің іштейгі жарамсыздығының анық куәсі болатын Платон философиясы. Алдын ала тұрақты табиғатқа, анықтылыққа, мәнге, бүтіндік бейнеге "Эйдосқа" ие болған заттар тіршілігі туралы айтуға болады, бірақ бұл "Эйдостың" табиғаты заттарға тәуелді емес, ол ыдырамайды, мәңгі және бастапқы, идеалды. Платон көзқарасы Демокрит тұғырнамасының дәрменсіздіктерінде имплицитті бар. Егер мәнді анықтамалар өзгеріссіз және ыдырамайтын, ал заттық анықтылықтар құбылмалы және өтпелі болса, онда өтпелі "өлімді" тәндік заттарға оның мәңгілік өлмейтін жаны, оның эйдосы, идеясы, түрі қарсы тұрады. Мәндердің көптігі туралы ойлайтын болсақ, адам -бұл атомдардың қарапайым жиынтығы емес, ол мән деп ойлайтын болсақ, көптеген "бөлінбейтін" Платон "эйдосы", заттардың мәңгі өлмейтін "жаны" сіздің алдыңызда...

Дегенмен Демокритке қайта оралайық.

Затпен салыстырғанда мәннің өзге табиғаты болатыны, заттық-корпускулярлық талдауды емес, логикалықты талап ететін табиғаты фактісін мойындау, Демокрит тұғырнамасында келесіден көрінеді.

Атом Демокрит үшін қарапайым логикалық категория емес. Бұл - категорияның физикалық үлгісі, қарапайым физикалық ақиқат, даралық, элементарлық зат. Бұл заттың анықтамасы - түр, көлем және т.б. - маңызды анықтама мәні. Атом зат болғандықтан, жалпы айтқанда оның корпускулярлық талдауға ұшырауы керек. Физикалық көзқарас тұрғысынан мұндай ұсыныста ешқандай мүмкін еместік болмайды: атомды қарапайымдау денелерден құрастырылған, өз кезегінде оны корпускулярлық талдауға салуға болатын және т.б. күрделі дене ретінде елестетуге болады. Бірақ атом тек қана қарапайым физикалық зат немесе кеңістіктік дене емес. Ол логикалық "мән", "логикалық дене". Физикалық мағынасы бар атомның бөлінетіндігі логикалық мағынасынан айырылған.

Атомистік философия негізінде ойдың кез-келген пәні, кез-келген мазмұн, кез-келген анықтылық дене ретінде алға тартыла алады, және алға тартылған болуы керек. Сонда осы анықтылық зерттеуі дене құрылымының зерттеуіне таңылады.

Жоғарыда біз кеңістік онда заттық анықтылықтар, үлкен денелер қасиеттері болжанатын алаңды беретінін көрдік. Заттың логикалық кеңістігі оның физикалық кеңістігі болады. Логикалық зат тек анықтылық ретінде кеңістікте, ал кеңістіктік мән ретінде белгіленеді. Осыдан заттың осындай талдауының, оның кеңістіктегі алысқа жойылғаны сияқты соншалықты алысқа жалғасқан болуының мүмкіндігі анық. Бірақ кеңістіктің өзі, өзінде ешқандай шектеуді тұтынбайды.

Сондықтан, атомистік логика заттардың шексіз бөлінуін шексіз талдауды болжайды. Дегенмен осындай талдаудың мәні болмас еді. Өйткені осы жолда біз еш жерде талдаудың мақсаты болатын мәнді және тұрақты анықтылықты алмаған болар едік. Мақсат шексіздікке жылжытылып қойылған болып табылады. Қайда да талдауға шек қойылуы керек. Осы шек "бөлінбейтін" атом болады. Атомистік редукционизм қажеттілікпен бөлуді талап етеді және оған оның өзі шек қояды. Атом - бұл қарапайым зат, физикалық дене ретіндегі денелердің түсінігі. Бірақ физикалық-денелік түсінік қажеттілікпен атомның да осындай түсінігін жорамалдайды. Міне осы жерде атомизм өзі өзінің жалғандығын әшкерелейді. Атом тек үлкен денелерге қатысында зат, ол өзінен-өзі бөлінбейтін, мәңгі өзгермейтін, абсолютті мән болады134. Физикалық көзқараста осы шектің мүлде қалай болса солай қойылғанын көру қиын емес және физиканың дамуы соған бұлтартпайтын дәлел Атом тек заттардың тоқтаусыз бұзылуын, заттық бұзылуды тоқтату үшін жорамалданған. Атом - корпускулярлық талдау ағымын тоқтататын өзгеше логикалық "тығын". Атом - қарапайым физикалық объект емес, ол логикалық, ол мән. Атом - физикалық талдау бар жерде логикалық талдауға орнын беруі керек шекара. Атом жоғарыда қалай айтылғанындай дене болады және осы сапасында ол физикалық үлкен денелер талдауына құрал қызметін атқарады. Бірақ ол, осымен бір уақытта "логикалық дене" де болады және осы сапада бөлінбейді. Оның бөлінбейтіндігі тек келесіні білдіреді: тіршілік ететін қасиеттер, анықтылықтар кеңістікте құрамдас бөліктеріне ыдырайтын болуы мүмкін. Зат қаншалықты мәнді анықтылыққа, бүтіндікке, мәнге ие болғандықтан ол соншалықты бөлінбейді. Зат мұндайға ие болмаса, бірақ өткінші, мәнді емес анықтылыққа ие болса, ол бөлінеді. Бірінші зат атом болса, екіншісі - бізге танымал үлкен денелер.

Элеаттардың болмыс және бейболмыс категорияларының (мәндердің) сапалық, логикалық мәселелерін Демокрит кеңістіктегі өзара әрекеттің физикалық мәселесі ретінде түсіндіреді. Атом бірегей, бөлінбейтін болмыс болады және өзінің осы сапасында оның элеаттардың болмысынан ешқандай айырмашылығы жоқ. Оның ішкі құрылымы жоқ, онда ішкі айырмашылық белгіленбеген. Бірақ Демокриттің атомы қарапайым болмыс емес, керісінше анықталған болмыс болады. Оның анықтылығы қандай да бір сыртқы қасиет -кеңістіктегі шектеулілік, тұр. Атап айтқанда атомдардың өзара әрекетінен көрінетін түр анықтылығы атомның ақиқат мәнділігін құрайды, оның салдары көзге көрінетін, көптүрлі әлем болады. Түр, ақиқат мән, айқын мәнді анықтылық болса, онда атомның мазмұнын құрайтын болмыс бос, анықтамасынан айырылған, айтып жеткізуге болмайтын (Мұнан Аристотель тұғырнамасының бастамасын көру қиын емес, бұл біз үшін айрықша маңызды).

Атомның мәні ретіндегі болмысы және болмыс анықтылығы көрініс табатын түр де мәнді, дегенмен олар іштей бір-бірімен байланыссыз: болмыс бейболмыстың сыртқы шекарасы болады, оны бейболмысқа қажетті қосымша ретінде ойлау мүмкін емес, ол онда болмайды; бейболмыс - болмыстың сыртқы шекарасы, ол оның мәнінен туындалмайды және онымен бағаланбайды. Бейболмысты қандай да бір кескінсіздік, анықталмағандық қарапайым бос кеңістік ретінде елестетуге болады. Сонда біз анықтылықты осы жалпының шектелуі арқылы, оның тірелген жері және терістелуі арқылы аламыз деп шамаласақ қисындырақ болар еді. Бұл жағдайда болмыс, қандай да бір анықталған ретінде, кеңістіктің модусы, қарапайым шектелген кеңістік болар еді135.

Осы түр өзгертушіліктің себебін біз осында да көрсете алмаймыз, бірақ имманентті логикалық анықтама міндеті бәрі бір жоғарыда көрсетілген антикалық философияның логикалық тенденциясында шешілген болар еді.

Шындығында философияның орнына мұнда біз тек геометрияны аламыз, бірақ мұның өзі теориялық білімнің логикалық негіздерін зерттеуде алға басқан қадам болады.

Дегенмен мұның бәрі Демокритте жоқ. Оның атомы қарапайым шектелген кеңістік емес, сондықтан оның философиясы - геометрия емес. Демокрит үшін атом - атап айтқанда болмыс, сондықтан оның шекарасының сапалы және солай сандық табиғаты болады. Кеңістік басқа сапа - болмыспен шектеледі. Және бұл шектік толтырылған. "Микротом" бостықты, қарапайым мөлшерлік ретіндегі кеңістікті қаншалықты тілгілесе, үлкен заттар соншалықты бөлінеді. Микротом сапалыққа, болмысқа қанша шаншылса да, оларды талдау қандай да бір өзгеше әдісті шамаласа да заттар бөлінбейді. (Мәндердің осы талдау әдісінің шындығында логикалық әдіс болатынын біз төменде көреміз). Логикалық талдау, анықтылық, сапа талдауы Демокритте жоқ. Зат, қаншалықты бір сапаның сандық-кеңістіктік кескін үйлесімі болса соншалықты талданады. Кескін үйлесімі өзгергіш, өтпелі, ал сапа, мән өзгермейді. Ол инвариантты индивид, инвариантты дене болады. Тек мәндік варианттар өзгергіш, ал мәндердің өзі инварианттар ретінде, индивидтер, атомдар ретінде өзгермейді. Сонымен Демокрит тетігі тек үлкен заттарға жанасады. Ол атом деңгейінде бүтіндік шебінде тұрады.

Милет философиясы, элейліктер және Гераклиттің ескі мәселелерін ол шешкен жоқ. Өйткені әлем де бүтіндік болады. Оның осы мәнді анықтылығын заттардың көптүрлілігі фактісімен қалай үйлестіруге болады? Бірліктің ішіне айырмашылықты қалай енгізуге болады, жалпының дара арқылы, бірліктің айырмашылық арқылы жүзеге асуы фактісін теориялық қалай ой елегінен өткізуге болады? Бұл сұрақтарды Демокрит шешкен жоқ, оны соңғы барлық дәуірлер механицистері де шеше алмады. Демокрит тұрғызған құбылмалы, тұрақсыз атомдар ассоциациясы ғарышында Логос тіршілік етпейді, ол тек қозғалыста, өзгерістерде болады; жалпы тұрақтылық соңғы түрлерде, субстанциялардың түр өзгертулерінде, олардың ырғағында өмір сүреді. Өзгергіш заттар әлемі, атомның немқұрайды мәні - болмысқа жат. Әлемнің монотеистік идеясының түсіндірмесі теориялық ойда жүзеге аспаған болып шығады. Заттар логикаға ие болмаған, өйткені олардың мәні, олардың өмір сүруі тәсіліне қалай болса солай қарайды, ол іштей қозғалыссыз.

Сондықтан Демокриттің атомистік философиясы қалай да монистік теориялық ойлауды механицизм мен метафизика тұйығына тірейді. Механистикалық ой логикалық бола алмайды. Бірліктен бастау алған ол, имманентті бейнеде оған айырмашылықты кіргізе алмайды. Мәннің ішкі қайшылықтығын мойындамай, ол бұл айырмашылықты бар болу сапасында алуға мәжбүр болады, оларды негіз үшін алынған және сол негізге немқұрайды сыртқы бастаудан алады.

Элейліктердің ешбір негізсіз логикасына жауап ретінде Демокрит ұсынған атомистік философия туралы салыстырмалы айтылғанның бәрінен қорытынды шығарамыз.

Бәрінен бұрын, монистік философияның негізіне "болатын" ретіндегі қарапайым болмыстың қойылуының мүмкін еместігі анық.

Қалыптасу болмыс және бейболмыс теңдігінің куәсі, қарама-қарсылықтардың бірлігі болады. Болмыс және бейболмыс - "болудың" мәнді анықтамасы - мұны атомистік философия көрсетті. Сонымен қатар болмыс пен бейболмыстың қосылуы (бос кеңістіктегі атомдардың ассоциациясы ретінде) қандай да бір мәнсіз, тез өтпелі болады, өйткені мәндердің әрқайсысы ақиқат және өзі-өзінен тұрақты болса, онда олардың бірлігі тез өтпелі, ауыспалы, мәнді емес. Бұл түсінікті, өйткені ол - сыртқы бірлік, қажетті емес, кездейсоқ.

Өзгергіш және көптүрлі әлемнің теориялық ой елегінен өткізілуінің шарты сапасында элейліктер алға тартқан болмыс және бейболмыс ұстындық антиномиясының әмбебап шешімі тек қалыптасу категориясы, алдыңғы екеуін түсірілген түрде өзінде ұстайтын сапалық қозғалыс болуы мүмкін.

Заттардың тек өзара бір-біріне айналуы ырғағында іске асқан бірегей ғарыш мәселесінің шешімі үшін, заттар логикасын түсіну үшін, бұл қарама-қарсылықтар бірлігін мәнді, қажетті ретінде елестетудің әдісін табу қажет. Бұл үшін субстанцияны қарапайым "болатын" ретінде, қарапайым болмыс ретінде анықтау жеткіліксіз. Бейболмыстың субстанционалды болатыны да даусыз, өйткені онсыз қалыптасуды ойлау мүмкін емес. Субстанция болмыс пен бейболмыстың ажыратылуының негізі қаланған бірлік ретінде, онда осы ажырату жүзеге асатын логикалық кеңістік ретінде алға тартылған болуы керек. Монистік философияның ұстыны жоғарыда қарастырылғанмен салыстырғанда байырақ және нақты категория болуы керектігі анық.

Осындай категорияның бейнесін Гераклит берген болатын, бірақ тек көркемдік бейне ретінде ғана. Гераклиттің оты өзінде екі бастауды - субстрат пен түрді біріктіреді, бірақ ол бұл екеуінен де жоғары. Өз бейнесінің логикалық талдауын Гераклит жүзеге асыра алған жоқ. Логос от өлшемімен, субстрат өлшемімен көрсетіледі, және ең маңыздысы, бұл "өлшемдер" оған имманентті. Сондықтан заттың логикалық анықтамасын, жалпыға ортақ субстраттың анықталған имманентті өлшемі ретінде ұғынуға болады. Гераклиттің материалистік философияның алдына қойған маңызды міндеті осы өлшемдер мен субстраттың имманенттігін түсінуінде болады.

Атомистік философия бұл міндетті шеше алған жоқ, оны одан кейінгі, диалектикалық материализмге дейінгі барлық материалистік философия да шеше алған жоқ. Оның шешімі бірнеше қиындықтар мен мәселелерді жеңуді талап ететіні, жалпы теориялық ойлаудың тарихи дамуында, соның ішінде философиялық-теориялық ойлаудың барысында алға тартылған болуы мүмкін.

Антика философиясында теориялық диалектикалық ойлау ізденістерінің пәні болған субстратқа көзқарасты Демокрит барлық жүйелігімен және соңына дейін жүзеге асырды, маңызды антиномияларға дейін жеткізді.

Біз болмыстың анықталған өлшемі ретіндегі, өзінің жеке мәнінің өлшемі ретіндегі заттар түсінігіне Демокритке дейін қол жеткізілгенін көрдік. Заттардың мәнін олардың атомдық субстраты құрайды; зат осы субстраттың біршама өлшемі, оның біршама анықталған саны болады. Бұл өлшем мәннің сырты болады, суға шелектің, оның болатын жеріне қатынасы сыртқы болатыны ретіндей. Бұл өлшем мәнді емес, оның анықтылығы "құбылмалы". Атомның мәнді анықтылығы, атомның да өлшем болатынында, бірақ ол болмысқа сыртқы болып шығады. Сондықтан ол бөлшектенбейді, талданбайды. Басқаша айтқанда, атомның манызды анықтылығын оның субстраты арқылы ашуға болмайды. Субстраттық көзқарас мұнда күйреуге ұшырайды. Атом анықталған, бірақ бұл анықтылық субстратқа тәуелді емес, дегенмен оған жатады. Субстратты талдау оның түрінің анықталуы үшін еш нәрсе бермейді. Осы фактіні мойындау атомның бөлінбейтіндігі туралы постулатты мойындау болады.

Анықтылық субстрат көзқарасынша бөлшектенеді, өйткені ол қандай да бір мәнді емес, өткінші, мән ретінде емес, керісінше эпифеномен ретінде алынады. Ол тұрақты сапа болады, сондықтан бүтіндік, мән, ол бөлінбейді. Сұрақ тек, осындай мән ретінде нені мойындау керектігі туралы туындауы мүмкін. Демокрит осындайды атом деп жариялайды. Бірақ біз Демокрит атомы - талдаудың шартты шекарасы болатынын білеміз. Бұл шекара біз қайдан бүтіндікті белгілесек, кез-келген орында, кез-келген жерде жүргізілген болуы мүмкін. Кеңістік бұл шекаралардың бағытын бермейді, оларды заттардың субстраттары да бермейді. Мұндай жағдайда әрбір сапаны, әрбір анықтылықты бүтіндік, логикалық бөлінбейтін объект, логикалық атом деп жариялауға не кедергі келтіреді.





...МӘН МӘСЕЛЕСІ. МАТЕРИЯ ЖӘНЕ ТҮР

Бұрын ескертілгендей, біздің зерттеу пәніміз - философия тарихы емес, жалпы ғылыми танымның тарихы мен теориясы, ал бұл белгілі болғанындай, алғашында тек философия шеңберінде пайда болды және дамыды.

Философия - монистік ойдың бірінші түрі. Егер антика заманында тап осындай ғылым әлі болмаса, онда бұл ғылыми таным ауқымының жеткіліксіз өрістегенінен емес еді. Іс тек ғылыми таным дәрежесінің дамуында, оның мөлшерінде де емес, сапасында болатын.

Антика ғылымның теориялық негізі ғылыми танымның тек философиялық түріне жол беріп, кез-келген оның басқа түрлерін жоққа шығарды, ол жоғарыда қарастырылған монистік ойдың дамуының заңдылықтарының логикасынан туындады. Бұл заңдылық монистік ойдың дамуының алғашқы сатыларында барлық құбылыстардың бірлігі қажеттілікпен болжанады және оның көптүрлілігі жоққа шығарылады. Барлық заттардың мәні біреу, ал сондықтан, осы мәндер туралы ғылым да бірегей. Бұл - философия. Антика заманында философия тек қана жалпы ғылым синонимі болған жоқ, сонымен қатар жалпы адамзат танымының да синонимі болды. Ол әлі таным әдістемесі емес, өйткені философиядан өзге ғылым әлі өмірге келген жоқ, ол - өзін тану. Кез-келген өзге, философиялық емес ғылыми білім негізінде жойылған, өйткені олар бір-біріне сапалық сай келмейтін мәндердің көптүрлілігін болжайды. Сондықтан антика ғылымның бірлігі жалпы антика ойшылдарының жекеге "қолдары бармағанының" салдары емес.

Жаңа ғылыми білімнің пайда болуы жолындағы қажетті саты субстрат бірегейлігіне көзқарасты өзгерткен және мәндердің көптүрлілігін бекітетін философия болуы керек болды. Осы философия болған - Платон және оның оқушысы Аристотель философиялары болды. (Аристотельдің соңғы антика философы және бірінші антика ғалымы болғаны кездейсоқ емес. Оның философиясы енді ғылыми білімнің табалдырығында тұрды, философияның әлемнің жалғыз теориясынан логикаға және оның ғылыми танымы әдістемесіне айналуының табалдырығында тұрды.)...

ЗАТ ЖӘНЕ МӘН. МӘН ЖӘНЕ ТІРШІЛІК. СУБСТРАТ БІРЛІГІ

ЖӘНЕ МӘНДЕРДІҢ КӨПТҮРЛІЛІГІ. ПЛАТОН

Платон тақырыбы - маркстік философиялық әдебиеттерде ең аз зерттелгендердің бірі. Әлі, осы күнге дейін бір оқулықтан екіншісіне Платон "идеялары" туралы тым қарапайым "гипостазиялық абстракциялар" ретіндегіге жақын түсініктер "көшіп жүр". Дегенмен В.И.Ленин философиялық идеализмнің "тек дөрекі, қарапайым, метафизикалық материализм көзқарасынша ғана бос мылжың" болатынын ескертті136. Идеализм адамзат танымы дамуының ақиқат, объективті қиындықтарымен күнелтеді, оның өзі көбінесе осы қиындықтардың біржақты, тура шешілімін ұсынады десе де болады.

Осындай қиындықтардың біріне Платон философиясы да тұрғызылған. Біз Платон философиясының басқа баптарын былай қоя тұрып, бұған келесі беттерді арнаймыз.

Сірә, осы қиындықтардың табиғаты Платонда еш жерде "Федондағыдай" анық көрсетілмеген болар. Осы сұхбатта Сократ тыңдаушылар алдында өзінің философиялық дамуының бейнесін, өз мәнінде - Платонизм қалыптасуының тарихын өрістетеді. Осы әңгімені тыңдайық. Үзінді біздің оны толығынан келтіруімізге лайық.

"Қалай да, мен бірде естідім, Анаксагордың еңбектерінің бірінен парасат - жасаушы және барлық заттардың себебі, дегенді оқыдым137. Мен осы себепке қуандым және іс белгілі бір деңгейге дейін жөнге келді, өйткені тез арада парасат бәрінің себебі болады деп шештім; егер осылай болса деп ойладым мен, егер жасаушы парасат бәрін реттейтін болса, онда ол әрбір затты, оған бәрінен де қайда жақсы болатын болса сонда орналастырады. Сонымен, егер кімде-кім әрбір заттың себебін, оның қалай пайда болатынын, қалай жойылатынын, қалай тіршілік ететінін іздестіруді ойлайтын болса, оған осы заттың бәрінен де дұрыс тіршілік етуін, немесе не болса соны басынан кешіруін, немесе жүзеге асыруын табуы керек... Осының бәрі туралы ойланған мен, қызықты ойға келдім; Анаксагордан барлық мәннің себебі туралы айтқан оқытушыны таптым, ол менің жүрегіме жақын және (осы оқытушы) маған бәрінен бұрын жердің қандай екендігін - жазық немесе дөңгелектігін айтады, ал қашан мұны айтса, бұған қоса, неге бұл осылай болуы керегінің себебі мен қажеттілігін маған түсіндіреді, сонымен бірге жерге неге осындай болудың дұрыстығын (демек, жазық немесе дөңгелек) көрсетеді. Егер Анаксагор жер орталықта орналасқан десе, онда деп ойладым мен, ол маған сондай-ақ, неге оған орталықта орналасқан дұрыс, соны да түсіндіреді...

Бірақ, менің досым, мен кітап оқуда алға жылжи отырып, Анаксагордың парасатты тіпті пайдаланбайтынын және ғалам құрылымын түсіндіру үшін ешқандай себепті көрсетпейтінін, бірақ оның орнына себеп сапасында ауаға, эфир, суға және осы тәрізді көптеген қисынсыздықтарға сілтеме жасайтынын көргенде менен бұл қуанышты үміт тез сырғып кете бастады.

Егер кімде-кім: Сократ не істесе де, ол өзінің парасатының көмегіне жүгінеді, ал сосын менің әрбір әрекетімнің себебін көрсетуге талпынып былай деп айтар еді: менің денем сүйектер мен бұлшық еттерден тұратындықтан мен осында отырмын: өйткені сүйектерім берік және бірі екіншісінен буындармен ажыратылған, бұлшық еттер созылуға және түйілуге қабілетті, сүйектер тәнмен қоршалған, ал ол терімен қамтылған десе, Анаксагор да осындай жағдайға кезіккендей әсер алдым. Өйткені сүйектер өз байланыстарында қозғалмалы болса, онда бұлшық еттер, олардың түйілуі және созылуы салдарларынан маған менің мүшелерімнің иілуіне мүмкіндік береді, сондықтан мен осы жерде еңкейіп отырмын138. Сірә, біздің әңгімеміз туралы Анаксагор да осы түрдегідей себептер келтіріп, дыбыс, ауа, дауыс және т.б. туралы сілтемелерді шексіз жасар еді /! - Л.H./, ал сұхбатқа әкелген ақиқат сілтемелерді айтуды жаратпас еді: атап айтқанда афиндықтар мені айыптауды дұрыс деп шешті, сондықтан әділеттірек жағдайды күтіп, афиндықтар маған қандай жаза бұйырса, сол жазаға ұшырау үшін мен де өз жағымнан осында отырған дұрыс деп шештім. Өйткені итпен ант беремін, егер мен мұны ең дұрысы деп есептесем және қашып құтылудың орнына мені мемлекет неге бұйырса, сол жазаға ұшырауды әділеттірек және тым дұрысырақ деп ойламасам осы бұлшық еттер мен сүйектер әлдеқашан Мегарада немесе Беотияда139 болар еді. Дегенмен осындай ойларды себеп сапасында келтіру ақылға қонымсыз. Ал егер де кімде-кім осының бәрі жоқ болса, демек бұлшық еттер, сүйектер және мен не болған барлық басқалар болмаса, менің өзімнің шешімімді жүзеге асыратын жағдайымның болмайтынын айтса, ол шындықты айтқан болар еді. Менің өзімнің іс-әрекетімді парасатқа сүйеніп жасайтынымды айту, сонымен бірге менің мінез құлқымның себебінің айтылған нәрселер болатынын мәлімдеу, ең дұрысырағын жоғары бағаламау өте-мөте жеңілтектік болар еді. Өйткені ол ажырата алу мүмкіндігінің болмауын білдіреді, ақиқат, себеп бәрі бар, ал басқа - несіз себеп ешқашан себеп бола алмайтын болса, сол140.

Мұнан соң Сократ тыңдаушыларды "екінші жүзумен" - идеялар туралы, жанның мәңгі өлмейтіні және игілік туралы ілімнің негіздерімен таныстырады.

Сократтың бұл ой-жүгіртулерінің бәрі бүтін ретіндегі, тұлға ретіндегі адамның іс-әрекетін басқаратын қажеттіліктің сыйымсыздығын көрсетуге, осы бүтіндіктің физикалық субстраты "бөліктерінің үндестігін", өзара әрекетін көрсететін қажеттілікке бағытталған. Өзара әрекет байланыстары мәнді емес, онда бүтіндіктің табиғаты көрсетілмеген. Әрине, осы бүтіндіктің тіршілігінің қажетті жағдайы ретінде олар бар, бірақ оның мәнінің көрінісі емес. Тұлға мән ретінде бөлінбейді, оның мазмұны - бөліктердің өзара әрекеті емес, керісінше "ең жақсысы", "игісі", бұл мазмұн қалай да өзге өлшемде жатыр. Осы түрдегі бүтіндік, адами тұлға жан болады. Бұл бүтіндік бөліктердің өзара әрекетіне, олардың ұстасуына және үндестігіне таңылмайды, сондықтан жан мәңгі өлмейді. Бүтіндей тұлға, деп айтқысы келеді Сократтың, дене бөліктері үндестігінің синонимі емес, осы үндестіктің жиынтықты әсері де емес, оның эпифеномені. Сондықтан үндестік күйзелісі тұлғаның, жанның күйзелісі емес. Жан - бұл бүтіндік, ол тек дене арқылы тіршілік ететін, онда жүзеге асатын, онда нақты түрде көрсетілетін, болашақ өз мәнінде одан тәуелсіз қандай да бір өзге шынайылық. Дене - тек жанның уақытша тұрағы, ол өзгергіш, ал жан қандай да бір тұрақты. Осы негізге Платон өзінің "метампсихоз" жанның көшетіні туралы мистикалық ілімін тұрғызады.

Платонның осы барлық мистикасын алып тастап, біз оның ой жүгіртуінің логикасына бет бұрамыз.

Осы логиканың құпиясы келесіде болады.

Бүтін бөліктердің өзара әрекеті, қарапайым жиынтығының күшті әсері емес, осы "ішкі өзара әрекеттің", қарапайым нәтижесі де емес, "үндестіктің эпифеномені". Бүтіндік - егер оны "өзі өзіндік" затқа қатысындағы байланысынан және заттарға қатынасынан оқшау, абстрактылы алып қарастырсақ бұл талданылмайтын және бөлшектенбейтін қандай да бір жаңа сапа. Бүтін тек белгілі бейнеде тұрғызылған кейбір мазмұн ғана емес, субстрат, үндестікті байланысқан бөліктер. Бұл субстрат - тек бүтіндіктің жағдайы, оның мүмкіндігі. Оның ақиқаттығы ондағы затқа мүлдем анықталған функция берілгені көрсетілген кеңірек заттар жүйесінің байланысын құрайды. Заттар ұйымындағы бөліктердің рөлі және заттың өзінің рөлі кеңірек ұйымдастыруда әртүрлі. Осы кеңірек ұйымдастыруда зат тек бүтін зат, оның ішкі құрылысы алынған ретінде алға шығады. Оның ішкі құрылысы тек жағдай, шарт болады, сонда ол зат анықтылығының шынайы негізі ретінде, бүтін ретінде осы кеңірек аймақтың құрылысының өзінде қаланған.

"Жақсы" - бұл тек рөл және заттар жүйесіндегі затты "белгілеу" оған кеңірек бүтін жүктеген функция болады. Осы кеңірек бүтін Платон үшін қоғам, оның мақсат-мүддесі, игілігі. Дара тұлға -"өзі-өзінен" тек осы жалпыға ортақ функциядағы ауыспалы. Платонда осы функцияның бейнесі болып түсінік алға шығады. Заттар құрылысын талдау, оның мәнін бейнелейтін түсінікті анықтау үшін бұл талдау кеңірек бүтінде заттар функциясының табиғатын және осы кеңірек бүтіннің де табиғатын есепке алмаса жеткіліксіздігі сөзсіз.

Айтылған Платонды материалистік тұрғыдан оқудың талпынысы болып көрінетіні сөзсіз. Бұл қабылдауды В.И.Ленин идеалист Гегельдің жұмыстарын талдауға үлкен жетістікпен қолданды. Біз оны өткен уақыттың басқа ұлы идеалисті - Платонға қолданбаудың себебін көрмейміз.

Идеалистік шығарманың біле тұра "материалистік оқылуын" қабылдаудың сыры идеализмнің гносеологиялық негізін ашуда болады, идеализмнің шиыршықты бүтіннен ажырататын, "түзететін", абсолютті шексіздендіретін диалектикалық таным үдерісінің жақтары, белгілері, қырлары ашылады.

Идеалистік философия дағдысынша өзінің замандасы болатын диалектиканы игермеген, материалистік философия әлі де болса, өзінің дәйекті теориялық ұстындарына сүйеніп, ақиқаттықтың монистік түсіндірмесін бере алмайтын, ең бір күрделі, жоғарғы түрлерін талдаулардан бастау алады. Осы жоғарғы түрлерді белгілеген және аралық сатылар арқылы секірген, оларға мән бермеген идеалистік философия оларды түсіндіруде өзінің материалистікке тікелей қарама-қарсы ұстындарын алға тартады. Осы жағдай салдарынан идеалистік философия ақиқаттықтың барлық түрлері түсіндірмесінің жалпыға ортақ ұстындарынан, монистік ғылыми дәстүрден бас тартады. Сондықтан идеалистік философиялық ой дәйекті монистік бола алмайды, өйткені идеалистік бастаудан басқа, дегенмен өзі мәнді емес ретінде қарастыруға ұмтылатын материалистікті де мойындауға мәжбүр болады.

Идеализмнің ешқашан материяны идеядан "шығаратын" жағдайы болған жоқ, ол әрқашан оны тек жорамалдады. Идеализм жүйесіне материяны кіргізудің шарты оны тек идеалдық түрлер, нақты көрсетілетін "материалға" айналдыру болды. Идеалды түрлердің ақсүйектік шеберханасына материя қажеттілікпен тек қара жұмысшының алжапқышымен ғана жіберілді. Онсыз интеллигентті "әлемді жасаушы" еш нәрсе істей алмайды; оның қуаты, шығармашылық мүмкіндігі тек ниеттенуге ғана жетеді, бірақ оларды жүзеге асыру үшін жеткіліксіз.

"Рухани ақсүйектер" ешқашан "таза" және "қара" жұмыс антиномиясынан құтыла алған жоқ және оның философиясы - рух философиясы үшін материя жат болды, рухани бастауға туыс емес, рухтың "өзін жоғалтуы", "құлдырауы", "бөлшектенуі" және т.б. жемісі болды. Кез-келген идеалистік философияға ол қажеттілікпен қатысты болады, бірақ үнсіз қатысты; ол тек құдайлардың тамаша тойларына қызмет көрсетеді, оған шығармашылықпен араласпайды. Мұнда материя бөтен, бірақ өте қажетті элемент. Міне осыдан да идеалистік философия ешқашан дәйекті монистік бола алған жоқ. Әрқашан ол өзінің жеке, өзіне тек "мәнді" идеалды әлемін тұрғызуға мәжбүр болады, оған барлық "ғарыштың мақсат-мүддемен" қатар "мәнді емес" және "қызық емес" материя патшалығы да кірді.

Платон ісі тек осылай ғана болды. Платон жайдан-жай материяны терістей алмайды. Онсыз оның идеалды ғарыштық мемлекетінің негізі жоқ. Платонның "мәнді емес тіршілік", бағынышты, қызметшілік бастау сапасындағы материяға жол беретіні сөзсіз. Осылайша идеалистік философия дуализмге айналады.

Идеализм философиясы - терең эгоцентристік. Ақиқаттықтың жоғарғы түрлеріне бағыт ұстаған, демек онда рухани-шығармашылық қызмет жүзеге асатын бұл философия, тек өзін-өзі түсіндіру мақсатына берілетінін айтамыз. Антикалық материалистік философия ұстанған табиғат танымы ұранына Сократ алға шығарған "Өзіңді өзің таны" формуласы қарсы болды. "Жоғарғы түрлер" танымы мақсатына жалпы - "жоғарғы ұстындар" емес, керісінше, атап айтқанда жалпы үшін берілетін ерекше ұстындар қызмет көрсетеді.

Атап айтқанда материалистік монистік философия мүмкін болатын барлық, көптеген құбылыстар зерттеулеріндегі бірегей теориялық ұстындарды дәйекті жүзеге асыратын жалғыз монистік философия. Тек материалистік философия монистік ой дамуының логикалық талаптарын жүзеге асыруға қабілетті, өйткені ол екі бастаудың өмір сүретініне табанды түрде жол бермейді. Өз дамуында күрделі түрлерді туындататын бірегей бастау -материя. Идеализм әрқашан материяны қорытындылауға ұмтылмайды, оны жоймайды, бірақ рухқа, оның ұйымдастырушы әсеріне бағындыруға ұмтылады. Идеалистердің ішіндегі ең бір дәйектісі Гегельдің өзі де, рухтың сыртқы қабаты, материал ретіндегі материяның өмір сүретініне жол беруге мәжбүр болады. Бірақ рухтың өзінен бұл материалды туындатуға жағдайы жоқ.

"Демокрит жүйесіне" "Платон жүйесінің" қарама-қарсылығы антиканың материалистік философиясында зерттелген ақиқаттықтың күрделі байланысы табиғатының, оның жоғарғы түрлері ұйымдасуының қарапайым түрлер табиғатына метафизикалық қарама-қарсы қойылуында болды. Сондықтан Платон философиясы және оның барлық "жүйесі" антиканың монистік дәстүрінен, біз көрген "кез-келген бөтен қосымшаларсыз" заттарды оның өзінен түсіндіруге талпыныстан тұратын дәстүрден бас тартуды көрсетеді. Идеалистік философия қажеттілікпен осы "қосымшаларға" - мақсат, идея, түр және т.б. кіргізеді.

Платон бағыт ұстайтын осы "жоғарғы түрлер" неден тұрады?

Ең бір жалпы түрінде, әрине бұл қоғамдағы адам қызметінің, әрі рухани-шығармашылық қызметтің түрлері. Осы түрлердің табиғаты логикалық жағынан келесі бейнеде көрсетілген болуы мүмкін.

Антиканың материалистік дәстүрін ең бір айқын көрсететін Демокрит философиясы заттың "өзіндік болмыс" түрін оның "біз үшін" болмысы түріне, мәнді - оның құбылысына қарама-қарсы қояды. Заттың "өзі үшін болмыс" түрі, және оның кездейсоқ жағдайы болатын "біз үшін" түрі Демокрит философиясында қарастырылмайды. Болмыстың осы екі - "өзіндік" және "біз үшін" түрлерін кабылдау заттар мәніндегі қайшылықты мойындауды білдіреді, оның ақиқат ұғынылуы тек даму тұғырнамасы шеңберінде ғана мүмкін болады. Антиканың материалистік философиясының әлі негіздік философиялық идея сапасындағы даму ұстынын жариялауға мүмкіндігі жоқ еді. Сондықтан ол, даму жүзеге асатын түрлерді мойындамауға мәжбүр болды. Заттардың мәні және оның шынайы көрінісі болмыстың "өзіндік" және "біз үшін" түрлері ешқашан Демокрит философиясында тура келмейді, үйлеспейді. Құбылыс мән ақиқаттығының ортасы, оның жүзеге асуы, оның ақиқат тіршілігінің практикалық аймағы ретінде алға шықпайды.

Тек осы екінші жақты, заттардың "өзі үшін болмысы" түрін Платон абсолюттендіреді, оны "өзіндік болмыс" түрінен ажыратады, оны қандай да бір дербес сапасында белгілейді. Платон неден бас тартса - сол материя, ол нені мойындаса сол - таза тұр, зат идеясы. Платонның идеясы - бұл заттың қарапайым абстракциясы емес, оның ойдағы қарапайым бейнесі де емес. Тек Платонда емес, сонымен қатар барлық антика философиясында жалпы абстракцияның пәндік түсінігінің тенденциясы басымдыққа ие. Сондықтан Платонда да, идея - бұл заттың объективті сипаттамасы, оның мәні, оның белгіленуі, оның функциясы.

Бұл функция анықтама ретінде заттардың материалдық субстратынан тәуелсіз қарастырылатындықтан бұл субстратпен ешбір байланыспаған, өйткені ол оның идеалды анықтамасы болып шығады. "Платон жүйесінің", "Демокрит жүйесіне" қарама-қарсылығы заттың "өзі үшін болмыс" түрінің "өзіндік болмыс" түрінен метафизикалық бөлектенуінен көрінеді. Монистік зерттеу жібі үзіледі. Осы жердей идеализм бел алады.

Келтірілген үзіндіде Платон бүтін ретіндегі дененің мәнді қасиетін, оның бөліктері әрекетінің ішкі өзара әсерінен тікелей шығарудың мүмкін еместігін өте сенімді көрсетті. Әрине адам қарапайым физикалық дене, ол өзара әрекеттесетін бұлшық еттер, сіңірлер, сүйектер және т.б. ұйымдасқан жиынтығы емес. Бүтін ретіндегі анықталған, тұрақты мән ретіндегі адам тұлғасының іс-әрекетін түсіну және түсіндіру тұлғаның осы бүтінде жүзеге асыратын, өзінің өмірлік қызметі үдерісі осы бүтіннің табиғатын талдаудан, бұл бүтіндегі оның рөлінен бастағанда ғана мүмкін.

Заттардың мәні тек оның жеке ішкі ұйымдасуына тәуелді емес, сонымен қатар оған қосылған заттардың кеңірек ұйымының да қасиеті болады. Заттың тұрақты анықтылығы оның атомдары арасындағы байланыс тұрақтылығына ғана тәуелді емес, сонымен қатар, ол анық элемент рөлін орындайтын заттардың байланысы тұрақтылығына да тәуелді. Сондықтан зат анықтылығы жеке құрылымдық және функционалды анықтамалардың қайшылықты синтезін жорамалдайды. Оның мәні қаншалықты онан тыс болса, соншалықты заттың өзіне де бекітілген болып шығарды. Тек диалектиканың осы қиындықтарына сай Платонның идеалистік философиясы тілін безейді.

Ақиқатында адамның жаны, Платон дәлелдеуге тырысатын мәңгі өлмеу адамның физикалық денесі "үндестігінің" қарапайым көрінісі емес. Ол сонымен қатар осы жеке денеге тәуелсіз белгілі бір үндестіктің, атап айтқанда - қоғамдық қатынастардың, әлеуметтік "үндестіктің" көрінісі, оның анықталған табиғаты жанның анықталған сипатынан көрінеді. Анықталған әлеуметтік мән ретіндегі жан атап айтқанда осы екінші үндестік табиғатын көрсетеді. Сондықтан дененің физикалық үндестігінің ыдырауы, оның қазасы, әлеуметтік үндестіктің, сонымен қатар мән ретіндегі жанның да ыдырауын білдірмейді. Дене табиғатының осы мәнге немқұрайдылығынан Платон "жан метампсихозы" туралы ілімге келеді.

Платон үшін денедегі жан тек қоғамдық байланыстарға, басқа жандар мен абсолюттік жан ретіндегі қоғаммен сұхбатқа түсе алатын шарт болады. Платон тіпті бұл байланыстан тыс дене қанша берік болса да, оның жеке ұйымдасуы қандай да бір бүтіндігінен айырылған тек бөліктердің физикалық агрегаты дегенді айтқысы келеді.

Қоғамдық байланыстарынан ажыратылған және өзіне-өзі берілген дене тек жануар ғана болады. Дегенмен оның өзі өмірін жалғастыра берсе де онда жан өлген. Сондай-ақ Платон керісіншені, дененің өзінің бөлшектенуі жанның өліміне соқтырмайды; дене тіршілігін тоқтатқан, бірақ жанның өмір сүруін жалғастыра беретінін дәлелдеуге ұмтылады.

Платон "логикасы" жеткілікті тұнық: жан өзінен-өзі дененің функциясы болмайды. Ол сонымен қатар оған осы тұлға да тиесілі қоғам функциясы болып көрінеді. Қоғам да өз кезегінде тек анықталған "денені" алға тартады, оның жаны жоғарғы ақиқаттыққа, ең жоғарғы шыңы игілік идеясы болатын идея әлеміне тиесілі. Осы жағдайға байланысты заттардың мәні заттарда жүзеге асса да, бірақ адам тәуелсіз. Логика тұрғысынан ол берілген заттан тыс болады және оның өзінен түсінілуі мүмкін емес. Біздің алдымызда метафизикалық материализмнің игеруге мүмкіндігі болмаған белгілі бір логикалық қиындықтың тұрғаны анық. Бұл қиындықтың диалектикалық табиғаты бар. Платон философиясы бұл қиындықтың ешбір шешімін таппайтыны сөзсіз. Ол жай қарама-қарсылықтың бір сәтін, заттың "өзі үшін болмысы" сәтін өсіріп жібереді, оны абсолютке айналдырады.

Шындығында, "...адамның мәні дара индивидке тиесілі абстракт емес. Өзінің ақиқатында ол барлық қоғамдық қатынастардың жиынтығы болады"141. "Өзіндік" адам тарихи емес, тек биологиялық жан иесі, Фейербахтың абстрактылы "индивиді" болады. Біз қаншама рет осы абстрактылы индивидті, оның денесінің "үндестігін" қарастырсақ та, біз адамның мәнін ешқашан түсінбейміз, өйткені ол шындығында денемен салыстырғанда өзге логикалық кеңістікте жатыр. Тарих адам мәні болмысының пәндік жазылып қойылуы, абстрактылы емес, керісінше шынайы, тарихи адамның "өзі үшін болмыс" аймағы болады. Ол тек адами дененің өзі-өзімен физикалық байланысы емес, нақты қоғамдық байланыстардың адамның "табиғатын" анықтауы. Фейербахтың абстрактылы индивиді тек адамның мүмкіндігі болады, бірақ оның ақиқаттығы емес. Ол тұрақты мән емес, шындығында тек тарих үшін материал болады. Тек тарихи үдеріс индивидтердің сұхбатын қалыптастыра отырып, осы материалдан тұрақты мән құрастырып оған анықтылық береді.

Дегенмен диалектикалық және тарихи материализмдерді осы констатацияға (фактіні көрсетуге - ауд.) саюға болмайды. Осы фактіні түсіндіру үшін Платонның алатын алғышарттары мен марксизмнің алғышарттары түпкілікті қарама-қарсы. Біз бастау алатын алғышарттар - қалай болса, солай емес, олар - догма да емес; бұл - ақиқат алғышарттар, бұл тірі адами индивидтердің тіршілігі"142, олардың материалдық, "денелік" сұраныстары. Өзінің бастапқы түрінде бұл сұраныстар табиғат, "жаратылыс тарихы" жемісінен өзге еш нәрсе болған жоқ. Адам өзінің тарихи болмысына, табиғат оны өз қолынан қандай қылып шығарса, сондай түрінде аяғын басады. Осы материалдық сұраныстарды қанағаттандырудың нақты қажеттілігі индивидтердің өндіріс үдерісіндегі өзара сұхбатын туындатады, қоғам және оның тарихын жасайды. Тарих тірі, материалдық адамның "өзі үшін болмысы" болады. Егер біз адам - тарихтың жемісі десек, онда тарихтың өзі де -адам қызметінің жемісі, сондықтан қоғамдық адам тарих үшін тек материал ғана емес, сонымен бірге оның жаратушысы.

Ақиқат тарихи адам тек белгілі бір қоғамдық функцияны жүзеге асырып қоймайды. Бұл функция қоғамдық адамның өзінің дамуының жемісі болады. Даму үдерісі субъектінің қызметі үдерісіндегі жеке функциясының одан бөлектенетіндігінде, заттанатындығында, одан тәуелсіз, оның өзіне де заттық болатындығында. Адамның тек "жаны" емес, сонымен бірге тәні де одан практикалық ажырайды, және дербес тіршілікке ие болады. Адамзаттың материалдық және рухани мәдениеті осы адамның "шектелмеген денесі", оның өзінен бөлектенген "мәні" болады. Осы бөлшектену "сәтін", "бүтіннің бөлінуін"143 Платон өзінің философиясында абсолюттендіреді.

Тек даму теориясы, Платонның идеалистік философиясы ұшырасқан заттардың мәнінің заттардың өзінен тәуелсіздігі туралы оғаштықты шешуге мүмкіндік береді. "Өзі үшін" болмыс түрі адамның ол дүниелік, мәңгі және идеалды мәндерге "қатысы болғанының" тәсілі емес, керісінше адамның өзінің материалдық мән ретіндегі болмысының тәсілі, оның қайшылықты болмысының тәсілі.

Сөйтіп, бөлек заттарға анықталған функция жорамалдайтын сол "кеңірек ұйымдасу", оның заттанған ретіндегі мәнді анықтамасы және заттардың өзінің жазылған ұйымынан, оның бөлшектенген және өзара әрекеттесетін сәттерінің жиынтығынан өзге еш нәрсе де емес. Тек осы сәттердің жиынтығы бізге заттардың мәні туралы түсінікті береді. "Адам -бұл оның қоғамы және оның мемлекеті" (К.Маркс). Адамды осы жүйеден тыс қарастыру -біле тұра оның өзіне алаңдап, оны "оның өзінен тыс" қарастыруды білдіреді.

Пайымдаудағы күрделінің, дамығанның, "түр қалыптастырушысы" бүтіннің байлығы элементтің, "материалдың", "субстраттың" жай қандай да бір өзге қарапайымдылығына қарсы тұрады. Осы "өзгешелікті" Платон қалыптан тыс ұлғайтады.

Ақиқатында күрделінің қарапайымға қатысындағы байлығы - оның өзінің байлығы, дамудың жемісі, осы дамудың өзінен жағдайға айналудан өзге ешнәрсе де емес. Дәл осы диалектикада тек Платондікі ғана емес, кез-келген, әсіресе объективтік идеализмнің гносеологиялық негізі бүркемеленген.

Егер заттардың мәнін, оның диалектикалық дамуын қарастырсақ, үдеріс нәтижесінің оның бастауына кері әсеріне, қарапайым мен күрделінің диалектикасына көңіл бөлсек, онда бұл жағдайда, ақиқатында философияның тек екі варианты мүмкін болады - Демокрит пен Платондікі. Философия өзінің талдауының негізіне, күрделілерге мән бермей, қарапайымдарға күрделіні ықшамдауы, және қарапайым түрлерге немесе қарапайымға мән бермей, оларға "қара жұмысшы" рөлін белгілеп, күрделіні қоюы мүмкін. Мұнда ақиқатында үшінші берілмейді, өйткені бұл "үшінші" диалектика болады.

Маркске дейінгі материалистік диалектика дұрысында әрқашан қарапайым, бастапқы түрлерге бағыт ұстады. Идеалистік философия дамыған бүтін тіршілігінің алғышартынан бастау алды. Осы дамыған бүтіннің қозғалысы түрлерін, оның тарихынан метафизикалық бөлектеген идеалистік философия заттардың мәнінің заттың өзінен тәуелсіздігі елесін жасайды, осы мәннің түсіндірмесін заттың өзінен емес, оның сыртынан іздейді, шын мәнінде әлемге аңыздық көзқарасты қайта тірілтеді. Платон идеализмі философиялық аңыз болады.

Жоғарыда біз философияның пайда болуының ешқандай "бөтен қосымшаларға" жүгінбей затты оның өзінен түсіндіру сұраныстарына борыштар болатынын көрдік. Оның осы "қосымшаларға" қажеттілікпен сүйенетін және затты өзінен түсіндіруге қабілетсіз аңызға қарама-қарсылығы осында болады. Дегенмен философиялық ойдың қалыптасуында даму теориясына сүйенбей, затты оның өзінен түсіндірудің мүмкін еместігі анықталды. Даму теориясын терістейтін материализм қажеттілікпен редукционизмге құлдырайды, оны барлық айқындығымен Демокрит атомизмі көрсетеді. Бұл жағдайда дамудың күрделі түрлері түсіндіруге болмайтын ретінде қарапайымға қарсы тұрды. Мұнан басқа, дамыған ақиқаттықта осы қарапайым түрлер күрделіге бағынышты және осы күрделі бүтіннің "қозғалу мүшелеріне" қызметші рөл атқарады. Бұлардың арасындағы өткел қарастырылмағандықтан (өйткені осы өткел даму теориясы ретіндегі диалектиканы құрайды), күрделі түрлер үшін, заттардың өзінің табиғатынан тәуелсіз, айрықша, жоғарғы түсіндіруші бастау болжанады.

Бұл жағдайда жаңа, жоғарырақ сатыда философиялық идеализм түріндегі аңыздық ойлаудың барлық жұмбақ, түсініксіздіктері қалпына келеді. Тек осы фактіні, Платон идеализмінің өз мәнінде "алғашқы қауымдық" идеализмге теңдігін есіне алады В.И.Ленин144.

Міне осыдан Платон идеализмінің мифологиялық түрі - бұл оның философиясын мазмұндаудағы қарапайым әдеби қабылдау емес, керісінше оның философиялық тұғырнамасының мәнінің көрінісі, оның ғылым тарихына қатынасы. Іс оның материалис ізашарларын сынауға келген кезде, Платон олардың ұстанымдарына метафизика себепші болған әлсіздікті сезініп еркін, аңызсыз-ақ ойын жүзеге асырады. Өйткені ол, бұл жағдайда жасампаз емес, диалектиканың әдістерін саналы меңгермеген антика материализмі негізінде бар, ақиқат қисынсыздықты пайдаланған қиратушы. Бірақ сонда да Платон сұрақтың дұрыс шешімін беруге ниеттенгенде, аңызға сүйенуге мәжбүр болады, өйткені оның жеке философиясының әдеттен тыс нәрселерді шешу үшін өзіндік күші жоқ. "Белгілі бір құлықтылық, діни және натурфилософиялық сұрақтарды анықтауда, мысал "Тимейде" Платонның өзі берген абсолюттіктің теріс түсіндірмесі жеткіліксіз болып шығады; мұнда Гегельдің барлық мысықтар сұр дегеніндей бәрін бір түннің аясына жайғастыру жеткіліксіз; сонда Платон абсолюттіктің дұрыс түсіндірмесіне сүйенеді, ал осындай дұрыс түсіндірме үшін, одан өзі-өзінен туындайтын түр - аңыз және аллегория болады. Сонда, бір жағында абсолюттік, ал екіншісінде - шектелген жағымды ақиқаттық тұрғанда және мұнда жағымдының сақталуы керек болғанда - бұл соңғылар сонда, абсолюттік жарық көрінетін орта болады, онда абсолюттік жарық сынып, түстер фантастикалық түрлерінде құбылады, және шекті, жағымды оның өзінен өзге қандай да бір басқаны көрсетеді; одан осы жамылғы керемет болып көрінетін жан көрінеді; бүкіл әлем аңыздар әлемі болды. Кез-келген бейне жұмбақ болып көрінеді.

Бұл құбылыс болашақта ұқсас заң себепші болып, ең жаңа уақытта қайталанды.

Абсолюттіктің осы жағымды түсіндірмесі және оның аңыздық - аллегориялық жамылғысы бастау, трансценденттік философия жүрегінің соғуы болады, сондай трансценденттік, онда сонымен бір уақытта имманенттіге мәнді қатынас табылады, өйткені ол, ақиқатында осы соңғыны бөліп тастайды. Әрине, Платон философиясының кез-келген жағымды дін ретіндегімен, әсіресе трансценденттіктің аяқталған философиясы болатын кристиандықпен туыстығы осынан табылады145.

Заттардың басқаша өмір сүруінің абсолюттендірілуі Платон идеализмінің негізін қалайды. Бұл "өзге" дербес тіршілік етеді, мәңгі деп жорамалданады және заттарға қатынасында түсіндіруші ұстын сапасында ұсынылады.

Платоншылдықтың келелі бастауы біздің көрсететініміздей Декарттың метафизикалық редукционизмінің қайшылықтарына барып тіреледі.

Демокрит тек атомнан басқа өз мәніндегі бүтін заттарды мойындамайды. Заттар өзгергіш, тұрақсыз, тек қандай да бір ұшпа құрылым болып көрінеді. Тұрақты мән, болмыс - бұл тек атом, сонда заттардың өзі болмыс және бейболмыс шегінде болады, олар осы ұшпа құрылымда қандай да айырма ретіндегі мәнінен айырылған. Құрылым оның тек ішкі элементтері - атомдардың өзара әрекетімен анықталады; атомдардың осы өзара әрекетінің тұрақтылығы қанша алысқа жайылса оның анықтылығы және тұрақтылығы да сонша алысқа таралған. Ол жеке тұрақтылыққа және жеке орталыққа ұмтылған күшке ие болмаған, сондықтан қандай да анықталған мән болып көрінбейді. Осы құрылым туралы айтылғандардың бәрі де, оның материалы, атомдар туралы айтылған болуы мүмкін. Атомдардың кездейсоқ байланысуы, біз қандай да бір зат ретінде қарастыратынның кескін үйлесімін анықтайды, осы заттардың өзі атомдардың бірігуін қамтамасыз ететін тұрақты өзіндік табиғатқа ие болмаған.

Платон тұғырнамасы Демокриттікіне қарама-қарсы. Ол үшін зат субстраты элементтерінің өзара байланысы - оның тұрақтылығының мүмкіндігі. Ол анықталған мән ретінде тек оның субстратының ішкі байланыстарымен ғана ұстасып тұрған жоқ, сонымен қатар үлкенірек бүтіндегі оның функциясының анықталған табиғатынан туындайтын сыртқы байланыстарымен де ұстасады (Платон үшін бұл - идеалды бүтін болатыны түсінікті). Сондықтан Платонша заттардың қаншалықты функциясы болса мәндер де соншалықты. Бұл функциялар заттарға тұрақтылық, анықтылық, бүтіндік береді. Сондықтан бүтіндіктер қанша болса, мәндер де сонша. Осыдан оның мәнін көрсететін заттар идеясының Платонда неге заттардың өзінен тәуелсіз ретінде қарастырылатыны түсінікті; өйткені өзінің ерекше ішкі байланыстарында қарастырылған зат тек субстрат болады. Осындай бейнеде платоншылдық мәндердің көптүрлілігін бекітті. Бұл көптүрлілікке Демокрит философиясында субстраттың бірегейлігімен жол берілмейді. Платон субстрат бірегейлігіндегі мәндердің көптүрлілігіне жол береді, өзі осы көртүрлілікті немқұрайды бастау ретінде түсінеді және ол оны енжар "аморфты" материя ретінде анықтайды.

Біз жоғарыда Демокриттің мәнді бөлінбейтін анықтылыққа, тұрақты сапаға ұшырасқанда белгілейтінін көрдік. Белгілі функция әрқашан заттың өзі аспектісінде, оның субстратында бөлшектенбейді. Белгілі функциясында алынған кез-келген зат және мән - бөлінбейтін нақтылық, бөлінбейтін бүтіндік, логикалық атом болады. Міне осыдан Платон редукционизм шектерінен қашқақтайды.

Өзінен-өзі қарастырылған зат анықталмаған белгісіздік болады, ол бірақ әлі мән емес, тіршілік ету болады. Ол әлі тұрақты нақтылыққа ие болмаған, өйткені оның материалдық құрамы, субстраты тоқтаусыз өзгерістерде болады. Мұндай заттар аймағы - тоқтаусыз "туылулар" және жойылулар аймағы, "болулар" аймағы. Олар керек десе аталған болуы да мүмкін емес, өйткені тұрақты нақтылыққа, мәнге ие болмаған. "Дегенмен бұл туралы әлі де анығырақ айтуға талпынайын. Алтыннан барлық мүмкін болатын бейнелерді құятын кім болса да, олардың әрқайсысын барлық қалғандарына қайта құюын тоқтатпайды, ал екінші біреу олардың біреуін ғана көрсетіп, бұл не деп сұрайды: ақиқат үшін бұл үшбұрыш және басқа кез-келген бейнелер деп айтпай, олар қалай ақиқат тіршілік еткеніндей алтын деп айту әлдеқайда қауіпсіз болар еді, өйткені оларды таныған, мойындаған сәтте, олар енді өздерінің түрін өзгертпейді..."146.

Біз барлық айтылғандардың Демокриттің түсінігіне толық жататынын көрдік. Сондықтан да, атомистік философия айқын заттар, мәндерді ұғыну үшін өзінде жағдай, шарттарды ұстамайды.

Өзіне тең субстраттық көзқарастың танымды нақты емес әлем алдына қоятыны мүлде анық. Нақты болмыс түсініксіз болып шығады. Өзінен-өзі қарастырылатын зат қандай да бір анықталмаған, аморфты субстрат болады: "оны әрқашан тепе-теңдік деп атау қажет, өйткені ол ешбір жағдайда өз табиғатынан шықпайды"147.

Жоғарыда элементтер туралы айтқанда, біз милеттіктердің "болатын" стихияларын заттардың "логикалық кеңістік" негізіне қоюдың мүмкін болуы үшін олардың өте анықтылығын көрсеттік. Бұл стихиялар логикалық бастау емес, өйткені олар өздерінің нақтылықтарынан тез өзгергіш. "Тимейде" Платон стихиялардың (судың, ауаның, оттың және т.б.) осы тоқтаусыз ауысуының қандай да бір анықталмаған бастаудың болатынын болжайтынын, одан барлық стихиялардың және қалған барлығының бөлектенетінін көрсетеді148. Осы бастау - болашақта, кез-келген сапаны, кез-келген нақтылықтың бірін де өзінде ұстауға қабілетсіз бола тұра кез-келген түрді абсолютті қабылдағыш.

Алғашқы материя, "анықталмаған субстрат", "қараңғы түр" кейде Платонмен қарапайым кеңістік ретінде түсініледі149. "Оның табиғатының мағынасы неде болуы керек? Ол, бастысы кез-келген туылуды қабылдаушы - солайша асыраушы...". "Сол үшін осы ананы, не көрінетін және толығымен сезімдік ұғынылатынның бәрінің қабылдаушысын біз жер деп, ауа деп, от деп, су деп олардан пайда болған нені де сол деп атамаймыз немесе олардың өзі қайдан пайда болды: бірақ егер ол бастауға қатысты және ұсталмайтын белгісіздік бейнесінде ойланылатынды, көрінбейтін, түрсіз, бәрін қабылдайтын кейбір түр болады десек - біз ешқандай жалғанды айтпаймыз"150.

Осындай бейнеде қозғалыссыз болатын субстрат позициясы, затты қандай да бір нақтылық, тұрақты мән ретінде белгілеуге мүмкіндік бермейді.

Зат кейбір бүтінге қатысы бар болғандықтан мәнге ие болады, онда ол нақты функция атқарады. Заттың өзінде осы функция табиғаты жоқ; мән ретіндегі жеке нақтылығының бастауы оның өзінде жатқан жоқ, сол уақытта осы нақтылық мән ретіндегі оның жеке бірлігінің негізін құрайды. Осы заттардың функционалды бүтіндігі және нақтылығы, оның "түрі", эйдос болады.

Егер тамаша зат бөліктерден тұрса және өзгергіш, өтпелі, оның субстратының тұрақсыздығы өлшемімен ажалды болса, онда айтылғандар "өзі-өзінен" кереметке жатпайды. Заттардың мәні және оның жүзеге асуы, демек тіршілігі, әрине нақты заттың өзі - әртүрлі тәртіп заттары. "Меніңше, - дейді Сократ Платонның "Федонында" сұхбатшыға, - егер, өзінен-өзі тамашадан басқа, қандай да бір тамаша тіршілік етсе, онда ол тек сол өзінен-өзі тамашаға катысты, өзінің үлесі болғандығы себебінен ғана тамаша"151.

"Осындай тамаша" және тамаша идеясы да болады. Бұл тамаша зат емес, бірақ "тамашалық" - категория, феномен, тамашаның функциясы, жалпы және бірегей жағдай, оған кездескен зат тамаша мүмкіндігінен оның ақиқатына, тамаша затқа айналады.

Біз Платон идеяларын өте қарапайым жеке денелердің гипостазиялық абстракциялары, дара заттардың дерексіз бейнелері ретінде, оларға жеке тіршілік берілгендер ретінде қарастыруға әдеттендік. Ақиқатында Платон идеялары - бұл дара денелердің бейнелері емес, керісінше функциялары. Тамашалық - бұл қарапайым тамаша заттың орташаландырылған бейнесі емес, дәл солай "жылқылық" - бұл дерексіз жылқы емес, елес емес. Тамашалық - заттардың тұрақты функциясының түрі.

Зат өзінен-өзі тамаша емес, ол тек, қайда осы феноменді білсе, сол әлемде - адамзат әлемінде сондай. Алтын өзінен-өзі ақша емес, қайда барлық зат бағасы көзқарасымен қарастырылса, "ақшалық" функцияның тіршілігі ақша тек сол әлемде бар. Абстрактылы баға стихиясына, абстрактылы еңбектің мүмкіндігін ақиқатқа айналдыратын ерекше ортаға, ерекше қозғалысқа түскен нақты заттар, болашақ "осындай" бағалар әлеміне қатысты бағаның тұрақты анықтылығына ие болады. Біз жеке тауарды қаншама қарастырсақ та, мұнан бағаны көрмейміз, өйткені ол дара заттың қасиеті емес, бірақ адамдарға қатысты пайда болатын және заттарды алмастыру нәтижесінде көрінетін қасиет. Кейбір заттар ақша болады, өйткені оған жалпыға бірдей эквивалент функциясы, ақшалық" функция тиесілі.

Ғылым өзінің түсініктерінде нені белгілейді? Шынымен "эквиваленттерді" ме? Ол эквиваленттердің жеке қасиеттерін талдап қорытуға саяды ма? Жоқ. Біздің алдымызда "Капиталда ашылған ғылым, жеке тауарларды, жеке эквиваленттерді және жалпы эквиваленттік заттарды емес, керісінше сол "тауарлық", сол "эквиваленттік" - жалпы экономикалық түрлерді зерттейді. Заттардың қасиеті ретіндегі бағаны бекіту тіпті қиын емес. Оны сондай ретінде өзі-өзінен, оның өзі көрінісін табатын сол тауарлардың ерекше табиғатынан тәуелсіз қарастыру қиынырақ.

Ғылыми зерттеудің бізді жекеліктен тысқа, зат қайда жалпы анықтамаларға ие болатын ортаға, шығаратыны ақиқат. Ғылыми түсінік тек осындай анықтылықты белгілейді. Баға қатынастары табиғатын анықтауға Аристотель қанша күш жұмсады. Егер де баға мәселесі жалпы мәселесіне саятын болса, онда жазғы аяқ киім және төсек "теңдігін" "белгілі көзқарас бойынша" анықтау ол үшін еш нәрсеге тұрмас еді. Ол үшін мәселе болған -осындай баға, ақиқат, практикалық шынайы бірлік табиғаты, сол ақиқаттық, тек алмастырылуы міндетті болатын әртүрлі заттарды ойша теңдестірілуі емес.

Заттар мәнінің ғылыми зерттеулері бізді заттардың өзінен сыртқа, сол затқа белгілі бір функция берілген ортаға шығуға мәжбүр етеді. Мәннің осы танымы қозғалысының түрі -түсінік болады.

Атап айтқанда ұғым, түсініктің ашылуы Платонға тиесілі. Платон идеализмі осы мәндерге дербес, заттар табиғатынан тәуелсіз, таза идеалды тіршілікті таңудан басталады. "Өзіндік және өзі үшін" абстрактылы анықтылығын (сондай тамаша ретіндегі) қабылдауға жататынды қарастырсақ, онда мұнда идеалистікке тән еш нәрсе жоқ. Ғылым осы күнге дейін құнды заттарды осындай бағасынан, кеңістіктік заттарын осындай кеңістіктен, тілді сөзден, психиканы мидан т.б. ажыратады.

Енді біз заттар логикасы бойынша қозғалудың олардың мәнді байланыстары бойынша қозғалыс болатыны, затты ерекше мәнге айналдыратын, оған тұрақты анықтылық беретін қатынастардың деңгейі туралы қорытынды жасай аламыз. Бұл қозғалыс ұғымдағы, түсініктегі қозғалыс болады. Заттың логикасы, заттың анықталған мәнді ортасынан, оны өзі өзіндік шегінен тысқа шығаратын, осындай түрдегі байланыстар логикасы болады. Осы ерекше орта ұғым, түсінікпен бекітіледі.

Ұғым, түсінік - Платон қойған және ол бұрмалаған философия үшін жаңа тақырып, жаңа мәселе.

Платонда ұғым пәні болатын жалпы - қарапайым жалпы емес, сананың дара заттардан белгілеген теңбе-тең қасиеті. Жалпы - белсенді, әрекетшіл. Ол заттың белгіленген функциясын жорамалдайды, мән береді. Субстрат функциясы қанша болса, мәндер де сонша. Субстраттың қарапайым тұрақсыз ассоциациясы ретінде өзі-өзінен қарастырылған барлық заттар өзара тепе-тең және олардың бәрі анықталмаған. Сондықтан дара мен жалпының логикалық сипаттамалары әртүрлі. Платонда жалпы категория дараға қиюласпайды, қысқартылмайды және таным мен ақиқаттықта ешнәрсемен толықтырылмайтын, мүлде ерекше рөл атқаратын болып шығады. Дараның табиғатымен салыстырғанда жалпының табиғаты қандай да бір өзге өлшемде жатыр. Бірақ Платон дараны материалдық затпен теңестіретіндіктен, онда жалпы идеалдық орта ретінде түсіндіріледі. Платонның философия тарихындағы орны тек осы жағдаймен: жалпының жекеге қиюласпайтынын мойындаумен, осы екі категориялардың терең сапалық айырмашылығымен анықталады. Осы айырмашылыққа философияда басқа ешбір категориялармен қиюласпайтын жаңа категорияның - ұғым категориясының кіргізілуімен байланысты.

Іс тіпті, сол адамның жалпы түсінік, "ұғым" көмегімен ойлау фактісінің анықталуында емес, керісінше Платонның кез-келген өзгеге қиюласпайтын және өзінің көрінісі үшін оған сәйкес келетін категорияны талап ететін заттардың анықтамаларын көрсететіндігінде. Платонның "түр" идеясы - бұл бүгінгі күні біз оған беретін, осы терминнің маңызына сәйкес келетін, тек соңынан ұғым ретінде бағаланған пәндік, логикалық анықтама. Платонша зат оның абстракты - жалпылығының анықтамасының бірлігі, оның даралығының сәтіне және ерекше жалпы анықтамасына сәйкес келетін ретінде түсінілген болуы мүмкін. Платонша соңғының бастауы заттың өзі болуы мүмкін емес. Бұл бастау ерекше, идеалды.

Айтылғанға сүйене отырып, енді біз заттың ақиқатында бір-бірін қысқартпайтын, атап айтқанда даралық пен жалпылықтың қарама-қарсы анықтама бірлігі болатынына назар аударамыз. Бірақ жалпылық заттың жеке анықтамасы болады. Заттардың дамудағы өзара әрекеттері сәттерінің жүйесі оның ақиқат эквиваленті болады. Ұғым заттар мәнінің субъективтік бейнесі ретінде оның осы анықтамасының қайшылықты бірлігін белгілейді.

Платонның барлық философия тарихының және оның "Демокрит жүйесімен" күресінің, атап айтқанда заттардың осы қиылыспайтын ұғымдық, қысқартылмайтын жалпы логикалық анықтамасының және олардың дара эмпирикалық анықтамасының өзіндік гносеологиялық жасырын сыры бар. Атап айтқанда осы ақиқат белгі, осы таным үдерісінің қыры Платонның барлық философиясына басқа жағдайда ол ие бола алмайтын сенімділікті береді.

Біз үшін барлық табандылықпен заттар анықтылығы, ұғымға сәйкес келетін категорияның анықтама болып көрінбейтініне, тек теорияландыратын бастың көмегімен салыстыру, қорытындылау және т.б. жүзеге асыратын жалпы болатындарға ерекше көңіл аудару маңызды. Бұл жағдайда осындай анықтама өзінде жалпыны тек мүмкіндік түрінде ұстанатын қарапайым дара болар еді, ал бұл мүмкіндіктің ақиқаттығы ойлау қызметін құрастырады. Шындығында жалпы ішінде зат толық анықтылыққа ие болады, зат (жүйенің) ерекше, жекеленген сәттерінің жүйесі түрінде, ақиқат өмір сүреді. Сондықтан жалпы - ойда бар қарапайым абстракция емес, бірақ өзінде нақтылықты, "ерекшенің және жекенің барлық байлығын" ұстанатын "ақиқат"152.

ҒЫЛЫМИ ТҮСІНІК ЖӘНЕ "НӘРСІЗ ШЫНДЫҚ".

ДАРА ОБЪЕКТ ЖӘНЕ ӘМБЕБАП МӘН

Өзгергіш заттарды тұрақты мәнге қарсы қою, жалпының жекемен салыстырғанда өзге логикалық орта ретіндегі түсінілуі, осы заттарды әртүрлі жазықтықтарда орналастыру -Платон үшін ең бастысы. Ғылым жеке заттарды емес, атап айтқанда мәндерді - өзгергіш заттардың қозғалысының тұрақты формаларын зерттейді. Аристотель үшін негізгі тақырып ретінде қызмет еткен, Платон философиясындағы басты мәселені былайша тұжырымдауға болатын шығар: мән заттың анықтылығы және сонымен бір уақытта одан тыс болады.

Аристотель тұжырымының алдын ала, біздің айтарымыз, бұл сұрақтың жауабы өте қарапайым: сол заттың анықтылығы ретіндегі мән заттың өзіне тиесілі болмайды, атап айтқанда бұл заттың өзі-өзіне емес, белгісіз бүтінге "тиесілі", онда ол бағынышты сәт рөлін ойнайды. Жеке зат - осы бүтіннің мүшесі, соңғы көрінісі және осы бүтіннің нақтылы түрде жүзеге асуы. Осы бүтіннен тыс қарастырылған зат, шындығында тек анықталмаған субстрат болады, тек мәннің мүмкіндігі, бірақ оның ақиқаты емес. Сондықтан талдау ешқашан мәнге тиіспей, оны "қақ жарып" өтеді. Заттар табиғаты жалпыға ортақ функция, заттардың өзіндік түрі болып табылатын жалпы түр. Зат тек осы жалпы түрді көрсетеді, осы әмбебап мәннің азды-көпті жетілген жүзеге асуы болады.

Міне, сондықтан әсемдік туралы түсінікті жай ғана өте әдемі затқа немесе өте әдемі заттардың жалпы санына қарап құрастыруға болмайды. Әсемдік дегеніміз - жеке-дара өте әдемі заттың ең соңында жүзеге асырылатын жалпылама түрі. Әсемдік - айрықша түрдегі заттар арасындағы, оларға қасиет таңатын, олардың даралығын жоққа шығармайтын ұжымдық байланыс.

Сондықтан ғылымның пәні жеке заттар емес, атап айтқанда олардың осы ақиқат қозғалысын туындататын мәнді қасиеттері. Зат тек қаншалықты осы қозғалысты көрсетсе, ол назарға соншалықты алынады.

Маркс "капиталда" қарапайым ақшаны емес, ақшаның экономикалық функциясы ретіндегі ақшаның мәнін зерттейді. Эмпирикалық ақшаға не жататынына келсек, онда олар қаншалықты осы экономикалық функция көрінісіне қызмет көрсетсе, олар қаншалықты экономикалық түр дамуының сатысы болып көрінсе зерттеушіні соншалықты қызықтырады. Мәнді анықтылық ретіндегі ақша тауардың өзінде, қарапайым тауар алмасуында, бағаның қарапайым түрінде болады, мұнда біз оларды эмпирикалық белгілей алмаймыз.

Дұрысы Маркстің өзін тыңдайық: "Мұндай жалпы зерттеулерде әрқашан ақиқат қатынастардың өзінің ұғымына сәйкес келетін немесе шынайы соншалықты қатынастарды, олар өздерінің жеке, жалпы түрін көрсетуін қаншалықты бейнелейтіні жорамалданады"153.

Капитал "заттардың экономикалық функциясын", демек жалпы экономикалық түрлер бейнесін береді.

Осыдан, кез-келген заттар жүйесіне "қатысты" болатын бір және сол дара заттың әртүрлі мәнге ие болатыны түсінікті. Айталық, феодалдық қатынастар экономикалық жүйесінде сауда өсімі бір экономикалық мән болып көрінсе, ал капитализм жүйесінде оның "өндірістік өсім түріне айналған", демек, экономикалық мүлде басқа анықтылығы болады.

Ғылымның пәні, мән түсінілетін, ғылыми таным қозғалыста болатын алаң және осы жалпы және онда болатын, оның дарасын көрсететін бірлік болады.

"Пән логикасы" бойынша қозғалу - заттардың жалпы негізделуін белгілеуді және онда қозғалуды, ол өзі туралы мәлімет беретін сол айырмашылық ырғағын білдіреді. Атап айтқанда осы "өзінен-өзі" алынған негізден, зат мән ретінде түсініледі. Осы жалпы негіздеуді белгілеу - сол ақиқатты орнатуды, онда айырмашылықтың өлшенуін, әрбір заттың салмағы салыстырмалы анықтауын білдіреді. Мұнан басқа пайымдауда өзінің тікелігімен және толықтығымен берілген әрбір зат осы "жалпы субстанцияның" тек анықталған өлшемі, логикалық кеңістіктің анықталған бөлігі, өзінің шексіз мәнінің шекті көрінісі болады. Сондықтан ол - нақты түрде көрсетілген қайшылық.

Ойдың осы абсолюттік негізге берілуі қандай да бір басқа ақиқатқа өтуді білдірмейді, бірақ заттың өзін оның анықтылығында түсіну болады. Осы ақиқаттық өзінің ішіне рефлективтенген, өзінің жеке қарама-қарсы сәттерінде көрсетілген зат болады. Мәннің қайшылығы және оның шектелген түрінің көрінісі тәжірибе негізін құрастыратын, ақиқаттың дамуы мен өзгергіштігінің көрінісін түсіндіреді.

Осы ақиқаттық диалектикалық мазмұнды логикалық ой, субстанционалды мазмұнды жүзеге асыратын заттар - формациялар бірізділігі ретінде түсінеді, әлем құбылыстарының көптүрлілігін, оларды ішкі бірлігінде елестетуге мүмкіндік береді. "Нақты тепе-теңдік, қарама-қарсылықтардың тепе-теңдігі, әртүрлінің тепе-теңдігі, өзара бірін-бірі терістейтін және сол арқылы өзара бірін-бірі жорамалдайтын анықтамалардың нақты бірлігі диалектика формуласы болады. Зат элемент ретінде, жалпының (нақты-жалпының) жеке көрінісі ретінде түсінілген болуы керек. Танымның міндеті осында"154. Осы бірлік монистік ойдың табиғатын білдіреді.

Осыдан теориялық ойдың логикалық анықтамасы, танымның түрлері, затты оның өзіне қатысында объективті қайшылықта қарастырған, мазмұнды анықтамасының мәнінен басқа ешнәрсе де емес. Осы анықтамалар тәжірибеге қарама-қарсылығында ойдың өзіндік ерекшелігін, мәндердің (абстракциялау, талдап қорыту) анықталуының "логикалық операцияларының" табиғатын көрсетпейді, керісінше пайымға түсініксіз заттың жеке анықтылығының толықтығын, заттың кейбір ерекше мәнге айналуының ақиқат қозғалысын білдіреді.

Теориялық түсініктің тәжірибе пәніне сәйкес келмеуі буржуазиялық философияда әлдеқашан "жұрт аузына ілінді". "Диананың арбасы, - деп жазады, мысалы Ф. Франк, -сол, ненің жәрдемімен... ғылым аспан денелерінің орбитасын бейнелеп айтатын символдардан біздің күнделікті тұрмысымыздың "нәрсіз ақиқаттарына" айтарлықтай жақын. "Әйел құдайлар" және "нимфаларда" біздің күнделікті тұрмысымызда кездестіретін адамдарымызбен үлкен ұқсастықтар бар, ал осындай күнделікті тұрмыс құбылыстарымен "көрінбейтін ғаламды" қоныстанған электромагниттік өріс, қуат немесе энтропия құбылыстарындағы ұқсастықтар аз"155.

Осы сәйкессіздіктен ақиқаттық және тәжірибеге қарама-қарсылықтағы теориялық парасаттың жеке тенденциясының көрінісін, оның бастаулық, өзіндік ерекшеліктегі табиғатын көргісі келеді. Дегенмен бұл сәтсіздік тек көрер көзге ғана. Ақиқатында тәжірибе мен теориялық таным арасындағы қайшылық тәжірибе пәндерінің ішкі қайшылығының көрінісі болады. Парасат "көзқарасы" мен тәжірибе көзқарасындағы сәйкессіздік тек тәжірибе мазмұнын қысқарту жағдайында, онда тек заттардың (жалпы және жеке) қарама-қарсы анықтамаларынан тәжірибе пәніне тек бір, атап айтқанда: соңғы және дара тіркелгенде пайда болады.

Сондықтан теориялық ой "жүрістері" заттардың өзінің жүрісімен үйлеспейді, өйткені заттардың сыртқы байланыстары мен қозғалысы барлық ақиқатты білдіреді, ал шекті анықтамалар аймағындағы қозғалыс жалпы анықтамалар аймағындағы ішкі "ақиқат" (Маркс) қозғалысқа қарсы қойылады. Соңғысы бірыңғай парасатқа, бірінші - тәжірибе пәндеріне қосылады, сонда ақиқатында бірінші және екінші де заттың өзіне тиесілі болады. Бұл жағдай барлық Маркске дейінгі философияда өте жақсы түсінілсе де, бірақ позитивизм философиясында ескерілмейді. Шындығында, пайымдау кеңістік пен уақытта, сандық және сапалық өзара айырмашылықта болатын заттармен қатынаста болады. Әрбір зат, тәжірибе пәні ретінде кейбір басқа заттармен сандық немесе сапалық шектеледі. Егер де заттардың осы сыртқы шекарасы болмаса, тәжірибеде де айырмашылық болмас еді. Осы шекараларды бәрінен бұрын көз, қол, құлақ қармалап жүріп табады. Заттар анықтамасы пайымдаумен тікелей дайын мәліметтер ретінде алынады. Шекара, соңғы түрлер, ерекшелік пайымдауға таным және заттардың абсолютті бастаулық анықтамалары болып табылады. Соңғысы шекарадан-шекараға, ерекшеліктен-ерекшелікке, шындықтың аяқталу аймағына қозғалады.

Бұл ерекшеден-ерекшеге қозғалыс соңғы заттарды топтарға байланыстыруға көмектесетін, оларды қандай да бір сәйкес келетін белгілері негізінде топтайтын, белгісіз жалпы түсініктермен жанамаланған болуы мүмкін. Бірақ бұл жалпы - тек тәжірибе пәндеріне парасат қызметімен таңылатын сыртқы координат торы. Бұл жалпы - тек ақылдың айласы. Тек, мүлде тәжірибеге бағыт ұстанған таным жалпы түрлер ақиқатында емес, соңғы түрлер, ерекше анықтамалар ақиқаттығында қозғалады. Жалпы, былай айтқанда, тек per mentem тіршілік етеді.

Аңғал сананың осы көзқараста зерттелуі позитивистік философияға, оның бастаулық вариантына әкеледі. Дегенмен, "аңғал" ежелгі грек философиясының осы жеңіл жолға түспегені, керісінше қиынырақ және күрделі, бірақ жалғыз шынайы философиялық, ғылыми танымның сенімді жолын артық көргені өте үлгілі. Және кездейсоқ емес. "Тәжірибелік" танымның "жаратылыстық" көзқарасы өзінің алдына, оның өзін жоятын қиындықтарды үйіп төгеді.

Ақиқатында, соңғы түрлер әлемінің үстімен қозғалған "ой жүрістері" ешқашан алдын ала көрсетілмейді. Сана әрқашан қозғалыстың кез-келген бағытын қабылдайды, кез-келген өлшемді пайдаланады, кез-келген координаттық торды басшылыққа алады. Оның көзқарасы әрқашан мүлде еркін. Және ол заттарды бағалаудан, олардың өлшемінен бас тартуға мәжбүр болады немесе тұрақты, жалпы маңыздылығынан, объективтік нәтиже алуға үміттенбей оларды өзінің еркінше қиғаш және қисық өлшейді. Мұндай жағдайда, әрине, ешқандай "заттар логикасы" туралы айтуға болмайды. Дегенмен, мистификацияланған түрде Платонда осындай "көзқарас" объективті беріледі. Заттардың бұл - "жалпы түрі" оның бір мағыналы түсіндірмесін береді. Қарсы жағдайда ғылым адам және барлық заттардың өлшемі, тәжірибе, ақыл-ой елегінен өткізген бейнелерді құрастырады дегенге қажеттілікпен келеді.

Абсолютті бастапқы материал сапасында "барлық ақиқаттың" сапасында, тек соңғы түрлерді белгілеген, оларды өзара қатар қойған және салыстырған біз, білімнің инварианты мазмұны сапасында біз үшін оның табиғаты ашылмаған, соңғы заттардың белгісіз тек орташаланған жеке бейнесін аламыз. Осы "үйреншікті" индивиттен күш алған біз, дара заттар варианттарын шығара және түсіндіре аламыз.

Бұл жағдайда айырмашылық ретіндегі тепе-теңдіктің ішкі шекарасын, үйреншікті, орташаланған дара түрдің вариантын көру қиын емес. Варианттардың анықталуы болжанатын логикалық кеңістік бұл жағдайда даралықтың өзі болып шығады. Осы үйреншікті индивидтің өзіне не тиесілі десек, онда ол кез-келген логикалық кеңістіктен, анықтама алаңынан тыс алынады.

Бұл жолды одан ары жалғастыруға және "белгілі" заттардың кеңірек сыныбын қарастыруға, белгісіз жаңа дара инвариантты орнатуға және оған салыстырмалы вариантты және т.б. шексіздікке дейін анықтауға болады. Барлық осы іс-әрекеттерді біз қаншалықты ұзақ жалғастырсақ та, нәтижесінде әрқашан белгісіз, бөлінбейтін және ерітілмейтін тұнбаны береді. Осы "тұнба" өзінің ең бір жалпы логикалық көрінісінде соңғының түрі болып көрінеді. Эмпирикалық таным қаншалықты тек тікелей мәліметтерге табанды бағыт ұстаса, соншалықты масштаб өлшемі сапасында ол әрбір уақытта қандай да бір анықталған соңғы затты алады. Және іс-әрекеттер одан әрі жалғасқан сайын зат соғұрлым белгісіздене береді.

Инвариант "табиғатқа" вариант - "жағдайларға тәуелді". Бірақ біз қаншалықты инварианттың өзін белгісіз басқа заттың варианты ретінде қарастыра алсақ, онда бәрі "жағдайға тәуелді" және табиғатқа тәуелді еш нәрсе жоқ болып шығады... Біз инварианттан вариантқа имманентті өте алмаймыз - заттардың табиғаты барлық уақытта біз үшін қандай да бір ұсталмайтын, анықтауға мүмкін емес болып қала береді. Мұны келесі түрде де айтуға болады: тәжірибе танымында біз тек нұсқаға қатысты боламыз және заттар сыныптарында бір заттан басқаға, инварианттан вариантқа және керісінше қозғалу тек мәселені көбейтеді, бірақ оны шешпейді.

Шындығында, салыстырмалы - тарихи тіл білімі, әртүрлі тілдерді және олардың тұқымдастарын қарастыра отырып, өз мәнінде тек тіл варианттарын, туындыларды салыстыру көлемі үшін белгісіз ескі тілді қалпына келтіртіп түсіндіреді. Соңғысында, егер тілдердің үндіеуропалық тобы қарастырылатынын айтсақ онда сол ұстынды қолдануға болады, сондықтан алысырақ ежелгі тіл және т.б. құрастырылады. Осы барлық операцияда жалпы осындай тіл деген не дегеннің белгілігі жорамалданады. Адамның мәдени-тарихи өмірі феномені ретіндегі тілдің мәнін анықтау үшін оны неге болса соған, өзіне дейін өзі тіл болмағанға - оның көрінісі тіл болатын кейбір жалпы функцияға түйістіру керек. Егер біз, осындай тілдің ішкі жасырын сырын құрастыратын осы функцияны белгілесек, онда бұл жағдайда бір тілдік формациядан басқаға қозғалуды сыртқы жағдайлармен емес, имманентті ішкі заңдылықтармен реттелетін үдеріс ретінде де түсінуге болады. Бұл жағдайда тілдік варианттар басқа варианттармен емес, керісінше осы варианттар мен варианттардың бәрін туындататын жалпы функциямен салыстырылған болады. Кез-келген басқа заттармен де осылай. Жалпы әдебиет ретіндегі поэзия мәні, өнердің мәні және т.б. ешбір орташаланған түрде, оның ешбір варианттары жиынтығында көрсетілмеген. Сол және өзге де - тек осы мәннің көрінісі. Мәннің қозғалысы ішкі шынайы қозғалыс болады. Оның логикалық сипаттамасы әлемнің соңғы анықтамаларының логикалық сипаттамасына сәйкес келмейді.

Жалпыны қандай да бір индивид ақиқатынан айырмашылығы бар ақиқаттық ретінде белгілеу, осы жалпыдағы оның элементі сапасындағы индивидті "табу", "белгілінің" "танылғаннан" айырмашылығын құрайды. Осы мақсатқа ғылым қызмет етеді. Мысалы, ақша өзінен-өзі қандай да белгілі, факт ретінде болады. Ақшаны ақша ретінде бәрі біледі, керек десе "ақша вариантын" біледі, бірақ тек ғалым ғана оларды мән ретінде, тауар түрлерінің баламалы варианты ретінде біледі. Осы "өзгеше" көзқарасты, бүтін құрамындағы "белгілі" заттың функциясын ғылым белгілейді.

Сондықтан, эмпирикалық таным логикасы қажеттілікпен оны жоятын қайшылыққа әкеледі. Зат анықталуының соңғы түрлерін абсолюттендірген эмпиризм қажеттілікпен біріншіні түсіндіретін сияқты басқа затқа жармасады. Бірақ бұл тенденция бір затты түсіндіру үшін көрсетіп, оның шегінен тысқары шығуға мәжбүр ететін басқа, заттың өзінің өзге өлшеміне шығудың индуктивті сұранысының теңбе-тең емес көрінісі, оның жеке жалпылығында заттың ерекшелігін белгілеу, оны бірлік ішіндегі айырмашылық ретінде анықтау, оның жеке табиғатын құрастыратын ретіндегіден өзге еш нәрсе де емес.

Осы заттың "өзге өлшемі" жалпы, бірегей, субстанция болады, демек оған қарама-қарсы даралық ретіндегі, соңғы түр ретіндегі зат анықтамасы белгіленген логикалық анықтама.

Енді тәжірибе пәндеріне қайта ораламыз. Заттардың бәрінен бұрын кеңістікте әртүрлі индивидтер тәрізді өзара айырмашылықтары бар. Бұл айырмашылық толық салыстырмалы. Ол неден тұрады, біз оны тек басқа затты көрсетіп анықтай аламыз. Соған дейін, әзірге назар заттардың жеке анықтамаларына, соңғыға, ерекшеге, жекеге аударылғанда Иван мәңгі Петрға басын изеуге мәжбүр болады. Бірақ кеңістікте ажыратылатын заттар кез-келген жағдайда кеңістіктік заттың мәні және болашақ осындай олар, бір-бірінен тек бір және сол кеңістіктің бөліктері ретінде, кейбір бірліктің сәттері ретінде ажырайды. Сондықтан бір заттың екіншіге қатынасы заттың тек өзінің жеке негізіне қатынасы көрінісінің ерекше түрі болады. Заттар тек кеңістікте, олардың әрқайсысы кеңістіктің қаншалықты бөлігі, оның соңғы өлшемі, оның шектелген көрінісі болса, соншалықты ажыратылады. Жекенің жалпыға қатынасы сондықтан заттың жеке құрылымын көрсетеді. Ол заттың қашан оны тіпті ешнәрсемен салыстыру мүмкін болмағанда да орын алатын ішкі қатынасы болады.

Ұқсас жағдай заттардың сапалық анықталуында болады. Сонымен, заттың белгілі түсі тек "кеңістік түсінің" соңғы өлшемі, жалпы негіздің жеке көрінісі болады. Онда жалпының шектелуінің түрі ретіндегі әрбір затты ұғынып, анықталған субстанция өлшемі ретінде, үздіксіз алаңның үзілісі ретінде теориялық таным қозғалады.

Ғылыми-теориялық танымның осы тенденциясы антика философиясында белгіленген. Бұл космогония емес, философия екендігі анық болуы керек. Оның міндеті алғашқы материяны, қандай да бір ең бастаулық затты, одан барлық басқалар пайда болған "архэны" белгілеуге ғана саймайды. Мұндай жағдайда бұл алғашқы материя анықталған заттар әлемімен қатар, тек қандай да бір ерекше, алғашқы қауымдық Зевс тәрізді белгісіз аморфты индивид болар еді. Ақиқатында "материяның материясы" бір уақытта "стохейон" - заттардың ішкі негізі, олардың анықтылық сәті, логикалық кеңістік (әрине, материалды), элемент болады. Сондықтан да ежелгілердің космогониясы - бұл теория, ғарыш логикасы.

Жалпы тәжірибе заттың соңғы анықтамаларын бұзбайтынын, керісінше оларды мәліметтер ретінде алатынын есте ұстау керек, сондықтан қайда затты элементтерге жіктеуге сұраныс пайда болса, сонда тәжірибе осындай элемент сапасына жаңа соңғы затты, жаңа соңғы анықтаманы жасырын салып қояды. Кез-келген сәтте ол тікелей мәліметтерді көргісі келеді.

Егер де таным эмпиризмнің - ешқашан тікелей мәліметтердің шегінен шықпау туралы жарлық, белгілеулерін ұстанса, онда ол ешқашан жұмыртқа және тауық туралы айтыс оқпанынан шыға алмас еді. Соңғы, дара анықтамалар аймағында қозғалған ол, негізінде қажеттілікпен аңыз туындататын шежіреден ары бара алмайды. Шежіреде заттар даралықтар ретінде салыстырылады. Логикада, теорияда, философияда даралық, осындай ретінде, Демек даралықтың түрі ретінде қарастырылады. Сондықтан гректерді анықталған заттардың сол немесе өзге вариант данасының пайда болуы қызықтырмайды: адамдар индивидтер ретінде әрине басқа адамдардан, басқа индивидтерден пайда болды. Осы ойда бірінші адам, мүмкін Зевстің ұлы.

Дегенмен ежелгілерді, атап айтқанда анықтылықтардың пайда болуы қызықтырады, ал осы ойда адам Зевстің ұлы емес, керісінше, жер, су, ауа, от өлшемдері дейміз. Өлшем туралы, сонымен қатар өлшемдік туралы да сұрақ қоюға болады. Гректер тек осы соңғы сұрақты қояды. Өлшеулі заттар туылуының құпиясы олардың көз алдарында өтіп жатқандай көрінеді. Сондықтан Фалестің суы қарапайым соңғы эмпирикалық бейне, "заттардың анасы" емес, өткінші емес мән - оттың, ауаның мәні, өзі-өзінің мәні, өйткені ол зат ретінде алынады.

Платон одан да ары барады. Мәнді субстрат ретінде анықтау ол үшін мүлде жеткіліксіз болып шығады. Субстрат көзқарасы мәндердің көптүрлілігін жояды, сондықтан, заттардың анықтылығын ұғыну мақсатына - қол жетпейтін болады. Осы сәтті элеаттар паш етіп көрсетеді. Заттың анықталған табиғаты ол бүтіндік ретінде алға шығатын ортамен беріледі. Платон осы ортаны мистнфикациялағандықтан ол - объективтік ойлардың, идеяның патшалығы. Бұл енді заттардың анықтылығымен түсінікте тұрған, оның жалпыдағы анықталған функциясы ретінде, затқа анықталған бүтіндік беретін мән -ғылыми тенденцияны бұрмалау, фальсификациялау.

Затты осы бүтіндік анықтылығында белгілейтін ұғым, басқа дара заттардың да осындай болғандығынан жалпы болып табылмайды. Эмпирикалық жалпылық маңызды жалпылық салдары болады. Бұл функция заттардың даралығына қатысында алғашқы, сондықтан да жалпы, осы функцияны"тап осындай" көрсету, өзі-өзінен қарастырылған болуы мүмкін, өйткені бұл жалпы кез-келген дара заттың меншікті салмағын анықтайтын "эфир" болады. Жалпылық, эмпирикалық бірлік және "тап осындайлық" - әртүрлі категориялар. Соңғы айтылған - Маркстің ең ұнамды сөз айналымы. Біз бұл сөз айналымын барлық жерде Платоннан көреміз.

Платонның "идеясы" бұл заттардың көптеген данасында сыналуы керек қарапайым гипостазиялық жалпы емес. Платон "идеясы" анықтылық, керек десе "тап осындай" дара, өйткені затты анықталған мәнге айналдыратын функция дара затқа тәуелді емес. Бұл - бір функция.

Дәл осылай баға да тауарлардың қарапайым ортақ қасиеті емес, бірақ оның ауқымына ілінгендердің бәрі айырмашылығынан айырылған абстрактылы еңбек ұйығына айналдыратын функция ақиқат қозғалыс. Сондықтан осы жалпының, мәннің табиғатын ашу үшін көптеген жеке заттарды қарастыруға мұқтаждық жоқ. Бұл заттардың бәрі тек соның мың бірінші мысалы болады. Бірегей бүтіннің, заттарды анықталған мәндерге айналдыратын жалғыз және ерекше аймағының табиғатын зерттеу керек.

МАТЕРИЯ ЖӘНЕ ТҮР. АРИСТОТЕЛЬ

Философияның бастау бұлағы Платонда қандай болса Аристотельде де сондай. "Болатын" субстрат көзқарасы оның ойынша барлық нақтылықтың, "сол, қозғалыс бастауы қайда" себебін түсіндірмейді. "Өйткені негізде өзі жатпаған субстрат өзінде өзгерту жүргізеді, мысалы ағаш та, мыс та [өздері] себеп бола алмайды, олардың әрқайсысы неге өзгереді және ағаш - кереует, ал мыс - мүсін неге жасап шығармайды"156.

Платон тәрізді Аристотель де бәрінен бұрын, бірінші болып "бастау" табиғатына басқа көзқараспен қараған Анаксагорды көрсетеді: "Бір заттар жақсы және тамаша жағдайда, ал басқалары оған өздерінің пайда болуы үдерісінде келеді, мұның себебі болуға от та, жер де, осы түрдегі өзге, болса да лайық емес және осы тәрізді көзқарасты философтар ұстанбаған да шығар; ал басқа жағынан осындай істі кездейсоқтыққа, өзінен пайда болатын үдеріске сеніп тапсыру дұрыс болмас еді. Сондықтан, кім парасат тірі жан иелерінде, сонымен қатар табиғатта да болады және тек сол - әлемнің жақсы жабдықталуы және барлық әлемдік тәртіпке кінәлі деп айтса, сол адам ертерек айтқан адамдардың бос сөздерімен салыстырғанда есті болып көрінер еді"157.

Ғаламның жақсы жабдықтаушысы - парасат туралы қорытынды бұл жағдайда біз үшін қызық емес. Ең қызықты Аристотельде - сұрақтардың қойылуы, күрделі антиномиялардың, "қиыншылықтардың" шешімдерінің ізделуі, мұны ол адалдықпен белгілейді. (Осы қиындықтардың тамаша бейнесін Аристотель "Метафизиканың" III кітабында береді). В.И.Ленин Аристотельдің "Метафизикасы" туралы айтқанда: "Жалпы барлығына тән сипат... тірі бастамалар және диалектика сауалдары"158. Және ары қарай: "Аристотель логикасы сауал, іздену, Гегель логикасына жақын келу... Атап айтқанда сұрақтардың қойылу ережелері, қалай да осы тәрізді жүйелер, гректерде болған аңғырт дауыс үйлесімсіздігі Аристотельде керемет бейнеленеді"159.

Аристотельде басты мәселенің материя және түр мәселесі болатыны даусыз.

Аристотель Платонның идеялар туралы ілімінің әлсіз жерлерін жақсы көре біледі. Егер "көптеген заттардың бәрі аттас [мәндерге] қосылуы арқылы тіршілік етсе", онда бұл қосылудың өзі немесе идеяларға еліктеу туралы сұрақтардың зерттелуі... шет қалдырылды"160. Платон идея деп "заттардың мәнін түсінеді. Қандай жағдайда зат мәнге қатысты болады, осы "мән" заттардан тәуелсіз және одан тыс тіршілік ете ала ма, ол қандай да бір ерекше ақиқат немесе басқа объект бола ала ма деген сұрақтар туындайды. Аристотельдің ойынша Платон бұл сұрақтарға қанағаттанарлық жауаптар бермейді. Шамасы Аристотель Платонның қойған мәселелері жиынтығымен ниеттес161, бірақ оның шешімдеріне келгенде ол өзінің жолымен жүреді.

Аристотельдің Платон идеяларына берген сыны кең танымал, бұл жерде біз оны талдауға тоқталмаймыз. Бәрінен бұрын, Аристотельдің Платоннан соң мәндердің көптүрлілігін мойындағанын көрсетеміз, ал бұл қажеттілікпен мәнді зерттейтін ғылымның көптеген түрлері туралы сұрақтарды туындатады және олардың ішінен ойшылдың айрықша қамқорлығының пәнінің табиғатын не құраса, сол - философия162.

Осы жерде біз осы күнге дейін философия назарының ортасында болатын ерекше мәселелер шеңберіне кезігеміз: егер бастапқы сезімдік қабылданатын объект барлық ғылымдар үшін бірдей болса, ғылымның пәні және оның ерекшелігі қалай анықталады? Бұл ғылыми пәндердің ерекшеленуі неге негізделген?

Бұл сұрақтардың жауабы басқа: жалпы ғылыми таным пәні деген не, оның тікелей сезімдік тәжірибе пәндеріне қатынасы қандай, ғылыми және эмпирикалық таным аймағы қатынасының монистік түсінігі мүмкін бе деген жалпы мәселе шешіміне тәуелді.

Платонның монистік тұғырнамасы Аристотельді мүлде қанағаттандырмайды: "Бұл ілімнің көптеген түрдегі қиындықтарында ерекше, әдеттен тыс болып көрінетін жағдай, бір жағынан кейбір жан иелерінің көрінетін ғаламда барлардан басқаларды да қабылдайтындығында, және сонымен бір уақытта тек біріншілердің мәңгілігі, ал екіншілердің өтпелілігін қоспағанда, осы жан иелерінің [барлық қатынастарда] сезімдік заттармен тепе-тендікті бекітетіндігі"163. Егер ғылым мәндер зерттеулерімен айналысса, онда бұл мәндер сезімдік заттар болмысынан айырмашылығы бар ақылмен ұғынылатын белгісіз болмыс болып көріне алмайды: "Себебі астрономия осындай ғылымдардың бірі болып көрінеді,- онда сезімдік аспаннан өзге қандай да бір аспанның, сол сияқты күн және ай және осымен бірдей бейнеде барлық басқа аспан денелерінің тіршілік етуі керек болады. Бірақ осы тәрізді бекітулерге қалай сеніммен қарауға болады?"164.

Егер Аристотель Платон пікірін қарапайым қабыл алмаса, оның философиясы кейін шегінген қадам болып көрінер еді. Ақиқатында ол өзінің оқытушысының тұғырнамасынан байсалды мәселені көреді. Оны осы мәселенің тек шешімі қанағаттандырмайды: "Екінші жағынан астрономия да тегі сезімдік шамаларды өзінің пәніне айналдырмайды және осы біздің аспанымызбен айналыспайды. Ақиқат, сезімдік сызықтар туралы геометрлер не айтса, сондай емес". Геометрияның ғылым ретінде "геодезиядан" айырмашылығы бар, бірақ ол да ғылым болғандықтан, ол туралы "сезімдік және жойылуға душар болған шама туралы ғылым" деген тәрізді бекіту дұрыс емес, "әйтпесе басқалардың жойылуымен бірге оның өзі де жойылар еді165.

Аристотель, біз Демокрит тұғырнамасын талдағанда бекіткен мәселені мүлде жете ұғынады. Оны ол анық қиындық ретінде қабылдайды: "Көрсетілген сұрақтарға қатынаста өте қиыны, бірінші болу үшін қандай көзқарасты ұстаудың керектігінде; және [дәл солайша] бастауға қатынаста - бастау және элементтер ретіндегі [жалпы] босануларды, немесе заттарда болатын, олардан әрбір зат тұратын алғашқы бөліктерді тезірек мойындау керек пе". Одан ары: [жалпы] босанулар арқылы [берілетін] анықтама және заттарда болатын құрамдас бөліктерді көрсететіндер [бір-бірінен] айырмашылықта болады"166.

Мұнда Аристотель заттар анықтамаларындағы белгілі салыстыруға келмейтінге - олардың субстраты түрінің салыстыруға келмейтіндігіне кезігеді. (Ол біріншіні сондай-ақ "материя" деп атайды). Осы салыстыруға келмеушілік монистік ойдың дамуы жолындағы басты кедергі болады. Осы салыстыруға келмеу түсінігі көп жағдайларда қазіргі заманғы ғылыми таным дамуы барысында пайда болатын әдістемелік қақтығыстарда сипатын анықтайды. Математика физика емес, кеңістіктегі физикалық денелерді құрастыратын элементтер мүлде кеңістіктегі геометриялық бейнелерді қалыптастыратындар емес. Жүйке элементтерінің құрылымы және психика элементтері бейнесі, байланысты элементтер болғанымен әртүрлі. Сөздің (дыбыстар) физикалық бірлігі және тілдің лингвистикалық бірліктері (феномендер) өзара байланысты болса да, әртүрлі заттар. Осы жағдайлардың бәрінде біріншіден екіншіге өту мүмкін болып көрінбейді. Бірақ егер біздің платонизм немесе логикалық позитивизм көзқарасына ауысып кеткіміз келмейтін болса, онда сол және басқаның ақиқаттығын заттар құрастырады. Зат белгілі бір бейнеде тұрғызылған субстрат болады, бұл субстратсыз оны ойлау мүмкін емес. Сонымен бір уақытта тұрақты түрге ие болған зат біршама мән болады, оның табиғаты субстрат табиғатынан шығарылмайды. Осы өтуді қамтамасыз ете алатын қандай да аралық бөлімдер қажеттігі мүлде айқын. Аристотель осы бөлімді таппайды, бірақ ол оны белсенді іздейді.

Аристотель философиясында материалистік тенденция өте күшті. Ол заттардың мәнін ақылмен белгісіз ұғынылатын, онда сезімдік болмайтын объект ретінде қарастырудан бас тартады, бірақ ол тек қана интеллигибельді тіршілік. Сонымен бір уақытта Аристотельдің сезімдік ұстынының позитивистік эмпиризммен ортақ еш нәрсесі жоқ. "Метафизиканың" төртінші кітабының бесінші тарауының соңынан біз, осыған байланысты өте қызық түсінікті табамыз: "Жалпы, егер тек сезімдік - қабылданатын болмыс тіршілік етіп, рухтанған жан иелері жоқ болғанда, онда [жалпы] ешнәрсе тіршілік етпес еді, өйткені [сонда] сезімдік қабылдау да болмас еді. Мұндай жағдайда ешбір сезімдік қабылданатын қасиеттер де, [сондай] ешбір сезімдік түсінік те болмас еді, - бұл бәлки дұрыс; ...бірақ, сонда қабылдаудың өзі де болмаса, сезімдік қабылдауды шақыратын негізде жататын заттар да тіршілік етпес еді - бұл мүмкін емес. Ақиқатында сезімдік қабылдау өзін-өзі, өзінің пәні қылмайтыны түсінікті, бірақ қабылдаудан да басқа не бар болса, ол одан бұрын тіршілік етуі керек; өйткені қозғаушы табиғаты қозғалатынның алдын алады және олар егер бір-бірімен өзара қатынаста тұратын болса, одан іс өзгермейді"167.

Сондықтан Аристотель екі жақты болатын тек бір ақиқаттықты мойындайды: "Осылайша, мән туралы сөз негіздік екі мәнінде болуы мүмкін: енді басқа бір нәрседен көрінбейтін осылай аталатын соңғы субстрат және [мұнан басқа] сол түсінікте берілген, [материядан] ажырайтын анықталған зат болып көрінеді, ал әрбір затта осындай болып көрінетін оның қалпы және түрі"168.

Мұнда біздің алдымызда мәселенің түйіні.

Ғылымдағы зерттеулердің мақсаты заттардың мәні болады. Бұл мән Платонның идеясы сияқты қандай да бір болмыстан тыс жатқан болып көрінбейді. Заттардың мәні заттардың өзінде берілген, заттың өзі қандай ақиқат болса, ол сол ойда ақиқат. Сонымен бір уақытта заттардың мәні оның субстратына, материяға тепе-тең емес. Осындай заттың мәні, және оның субстратына тепе-тең еместігі туралы бекіту себебі біздің Демокрит және Платон философияларын талдауда көргеніміздей болып қалады: заттар материясы өзгергіш, анықталмаған, тұрақсыз. Материя атымен заттың өзін атауға болмайды, өйткені "кейбір заттар пайда болатын [сол] материяға қатысында, олар пайда болғасын оның атымен емес, бірақ туынды атауымен белгіленеді, мысалы, мүсін тас емес, бірақ тастан [жасалған аталады], ал дені сауыққан адам неден оның дені сауықса сол [жағдайының] атымен белгіленбейді: мұндағы себеп, пайда болу [осы түрдің] "жоқтығынан" және оны біз материя деп есептейтін субстраттың [негізінде жатқаннан] жүзеге асады. Материя аспектісінде әрбір зат тек таза мүмкіндік болады, ол "болуға да және болмауға да қабілетті, ал әрбір заттағы материя осында болады". Түр - заттың тұрақты анықтылығы, демек, мән. ("Мен түр деп әрбір заттағы болмыс мәнін және бірінші мәнді атаймын). Заттар танымы олардың түрлерінің танымы, анықтылықтар танымы болады, өйткені анықталмаған танылмайды"169. Материя өзі-өзіне түр бере алмайды, түр материядан шығарылмайды, одан тәуелсіз. Сонымен бір уақытта түр материалдық заттың өзінде тіршілік етеді, сондықтан осы тәуелсіздік тек логикалық бола алады. Аристотель түрдің материядан тек ойша, түсінікте бөлектенетіні туралы қорытынды жасайды.("Түсінік және түр - қалай дара зат [тек] ойша жекелене алса сол")170.

Демек, мән түсінік пәнін құрастырады және ақиқаттықты ұғыну түсінік деңгейінде жүзеге асады. Ал жалпыға ортақ түсінікке дейінгі зат қалай түсініледі?

Аристотельдің түсінік пәні - бұл Платонның "интеллигибельдік заты" емес, "идея" емес. Түсінік пәні ретіндегі мән - бұл қарапайым "зат ракурсы". Бірақ осы ракурс немен анықталады?

Осы сұрақтың ең қарапайым жауабы келесіде болар еді: түсінік - заттың кейбір қасиеттерінің ойша дерексізденуінің нәтижесі, затқа белгілі зорлық-зомбылықтың, оны ойша өңдеудің жемісі. Біздің күніміздегі субъективтік идеалистердің бәрі және бір жағынан тек осындай келу философиядағы маркстік ұстаным болып көрінеді деп аңғырт ойлайтын кейбір материалистер осы көзқарасты ұстанады. (Шындығында: зат бар, қасиет бар, ең соңында сондай "ерекше" күш ойлау да бар. Ғылымның пәні "тек қана" ойлаудың, елестетудің, демек абстракция көмегімен азғантай өңдеп алынған қандай да бір ақиқат болады. Сондай-ақ, бұл абстракцияның тек баста ғана тіршілік ететін жағдайы авторларды ойландырмайды)171.

Осы сұраққа байланысты Аристотельдің позициясы өлшеусіз терең және дұрысырақ.

Зат "ракурсы" оны сананың қалай қарастыратынына тәуелді емес. Зат ракурсы оның объективті анықтылығы, демек заттың өзіне субстратпен қатар тиесілі түрі болады. Субстрат және түрдің айырмашылығы - бұл заттың және ой абстракциясының айырмашылығы емес, бұл расында объективтік айырмашылық. Біз түрді субстратты ойша қайта құру нәтижесінде алмаймыз: бұл категория әртүрлі өлшемдерде жатыр. Аристотельдің осы фактіні анықтауы барлық кейінгі философия және ғылым дамуы көзқарасы тұрғысынан мүлде маңызды. Өкінішке орай, марксист - зерттеушілер көбінесе осы сұрақ бойынша Аристотельден төмен тұрады. (Ақиқатында ғылым пәнінің табиғаты, мысалы, математика ойлаудың абстракциялаушы қызметімен түсіндіріледі, ал абстракцияның өзі психологиялық түсініктермен анықталады: "көңіл аударамыз...", "ойша лақтырып тастаймыз" және т.б.).

Материя және түр, эмпирикалық заттар және мәннің объективтік айырмашылығын Аристотель мүмкіндік пен шындық катеогорияларының көмегімен көрсетеді. Заттың анықталған тұрақтылығы, оның мәні субстраттың, материяның белгісіздігіне Платондағыдай басқа болмыс ретінде емес, керісінше болмыстың басқа категориясы -ақиқаттық ретінде қарсы қойылады. Сондықтан, монистік танымның негізгі антиномиясын Аристотель диалектикалық шешуге талпынады. Шындық категориясы, онан ғылым пәні ретіндегі мәннің пайда болуын іздеуге болатын сол заттық ортаға бағыт береді.

Әрине, Аристотель бұл мәселені соңына дейін шешпейді. Платон тәрізді оның өзі болашақ шешімдерге шектеу қояды. Оның шешімдері бүтіндей абстрактылы болып қалады. Заттардың диалектикалық өзара әсерін, шындықты беретін және олардың анықтылығының тұрақты өзгергіштігін талдаудың орнына ол түр категориясын абсолюттендіреді, материалистік монистік философияны идеализм тұйығына алып кетеді. Бірақ бұл - оның философиясының қорытындылары. Ал ізденістің өзіне келетін болсақ, онда оның дұрыс бағытқа жүргені даусыз.

Ақиқатында, химиялық құрылымдар мен үдерістер - өмірдің тек мүмкіндігі. Олар тұрақты анықтылыққа, қашан осы үдерістер ерекше түрде бірімен-бірі және бүтіндей ортамен өзара әрекеттескенде ие болады. Тірі ағзалардың тіршілігі - әлеуметтіктің мүмкіндігі. Осы мүмкіндіктен белгілі бір жағдайларда шындық қалыптасады. Нақты еңбек - тек абстрактының, бағаның мүмкіндігі; шындықты оған беретін тек алмасу және т.б.

Сонымен, атап айтқанда Аристотель ғылым назарын мәнге аударады, оны ол субстраттан шығарылмайтын заттың түрі ретінде қарастырады.

Бұл түр қандай болып көрінеді?

Аристотель дәлелдемелерімен жақынырақ танысайық. Аристотель Платонның қол жеткізгендерінен ешбір маңыздыны назарынан тыс қалдырған жоқ. Платоншылдықтың рационалдық (логикалық) мазмұнын ол мистикадан ажыратуға ұмтылады. Кәрінен бұрын бұл "осындай" (ұқсастығы бойынша Платонның "өзінен-өзі тамашаны" талдауы), құбылыстарды зерттеу тәсіліне байланысты. Жоғарыда біз жалпы мұндай зерттеулерсіз ғылымның мүмкін еместігін көрдік. Сондай-ақ, осындай шамасы жоқ көзқарастағы зерттеулерді кейінгі номиналистер мен эмпиристер жасайды.

Аристотельдің позициясы - соқыр эмпирикалық танымға қарсы қойылған саналы теоретиктің позициясы. Осы соңғы туралы айта отырып Аристотель: "Бірақ осындай барлық ғылымдар сол немесе басқа [арнайы] болмысқа қатысы болады және өзін қандай да бір [жеке] салаға бұрып жіберіп, олар мәнмен емес, қарапайым осы тараумен айналысады және пәннің мәні үшін ешқандай негіздеулер бермейді. Бірақ оны сезімдік кабылдау көмегімен ұғындырып немесе оны гипотеза ретінде қабылдап, содан кейін олар не туралы сөз болса, одан азды немесе көпті сондай түрдегі қажетті қасиеттерді қатал дәлелдейді. Ал сондықтан, осындай зерттеудің нәтижесінде мәннің немесе [заттың] мәнінің дәлелденуінің алынбайтыны анық"172.

Заттың сол немесе өзге жағынан қарастырылуын (сол немесе өзге арнайы болмыс көзқарасы тұрғысынан) заттың мәнінің қажеттілікпен өзі-өзінен қарастырылуы алдын алады: "Сондықтан мән арқасында сол анықтамалардың әрқайсысы өмір сүреді, демек не бірінші кезекте өмір сүрсе, сол мән болады. Ол кейбір арнайы болмыс ретінде берілмеген, бірақ болмыс ретінде өзінің өзінділігінде болатыны анық".

"Бірінші субстрат, - деп көрсетеді Аристотель, - бәрінен үлкенірек мән үшін қабылданады". Бұл субстрат - материя.'"Ал материя деп мен өзінен-өзі, өз мәнінде анықталмаған ретінде белгіленетінді, саны бойынша анықталмаған ретіндегіні, қандай да бір қасиеттерге ие болмаған ретіндегіні, олармен мән анықталған болатынды түсінемін"173. Өзінің осы анықталмағандығынан материя мән ретінде қарастырылуы мүмкін.

Мән тек анықталған белгісіз болуы мүмкін, бірақ атап айтқанда осындай болатын тұр. Түр - анықталғанның ақиқаттығы. Субстрат жасалмайды және түр де жасалмайды; заттар тек, материя және түрдің нақты бірлігі ретінде (демек, пайда болу мен жойылуға ұшырайтындар) жасалады. "Расында, міне осы [дара] затты жасау, бұл - осындай затты [материя сапасында] бар болатын жалпы субстраттан жасауды білдіреді. Менің мысты дөңгелек қылу, бұл - дөңгелек немесе [түр ретіндегі] шар жасауды білдірмейтінін айтқым келеді. Бірақ басқа бір нәрсе [жасау], атап айтқанда осы түрді басқада (демек субстратта) [жүзеге асыру]. Өйткені егер түрдің өзі жасалатын болса, ол неден болса да, басқадан жасалуы керек... Сондықтан, түр... пайда болмайды сондай-ақ, оған қатынасында пайда болу үдерісі де орын алмайды"174.

Сөйтіп, анықталмаған материяға, анықталған түр қарсы тұрады. Сол және өзгенің қосылуы бізге затты береді. Бірақ заттың анықтылығы мен түрдің анықтылығы тепе-тең емес. Анықталған түр пайда болмайды; тек белгілі бір түрдегі зат пайда болады. Сондықтан анықталған заттардың шығу тегі мен осы анықталған заттар түрінің шығу тегі - әртүрлі үдерістер. Егер бірінші мүлде түсінікті және ақиқат болса, ал екіншіні Аристотель шиеленістірген және мистификациялаған. Ең соңында түрдің бастауы жоғарғы жан иесі "түрдің түрі", "алғашқы қозғаушы күш" болып шығады; және біздің мұнда Платон мистикациясынан артық болмаса кем бола қоймайтын мистика аймағынан шығатынымыз анық.

Дегенмен Аристотельдің осы барлық пікірлерінде бір өте құнды рационалдық идея бар. Ол затты кейбір анықталған мәнге айналдыратын түр анықтылығының, өзінен-өзі берілген заттан басқа, демек осы субстраттан өзге, өзінің бастауы ретіндегі қандай да бір өзге ақиқаты болатыны. Шындығында өзі-өзінде қарастырылған зат, біршама қарапайым субстрат болады. Үй - бұл тек кірпіштер жиынтығы. Осы жиынтықты қандай да бір анықталған затқа айналдыратын функция субстраттың өзінде болмайды. Оны қайдан болса да, басқа жерден іздеу керек. Мәнді анықтылықтар, түр анықтылығы пайда болатын сол орта зерттеулерінде ғылыми таным түзіледі.

Шындығында, біршама абстрактылы, субстраттық көзқараста капитал қарапайым, біраз ақша жиынтығы болады, немесе капитал өндіріс тәсілдерінің қарапайым жиынтығы болады, өйткені ол дәл осы элементтерден құралады. Егер осымен шектелетін болсақ, онда капиталдың қарапайым бейнесін неандерталецтің тас балтасынан көруге болатыны сандырақ. Маркстік саяси экономия үшін өзі-өзінен алынған зат емес, атап айтқанда анықталған және оған ізделіп отырған анықтылық белгілі бір қасиет беретін экономикалық түр маңызды. Осы экономикалық түрлердің субстрат қасиеттерінен, өзі-өзінен дара заттардың қасиеттерінен шығарылмайтыны анық. Заттар өндірісі және экономикалық анықталған заттар түрінің өндірісі - әртүрлі сұрақтар. Егер бірінші технология пәнін құраса, онда екінші саяси экономия пәні.

Осы ерекшелік теориялық танымнан эмпирикалық таным айырмашылығы табиғатын ажыратудағы ең бір маңызды болады.

Дара заттың өзі-өзінен түсінілген болуы мүмкін еместігінен, ол теорияны қызықтырмайды. Заттың кейбір жалпы мәнді, осындай сапа генезисін және сапалық анықталған зат генезисінің зерттеулері әртүрлі жолдармен жүзеге асырылады. Осы таным жолдарының айырмашылығына таным қызметінің арнайы түрі ретіндегі теорияның тіршілік етуі борыштар.

Кез-келген даму үдерісінде, оның белгілі бір кесімінде кез-келген даму үдерісі, қандай да бір берілген ретінде дайын түрді пайдаланады. Осы ойда дара заттың пайда болуы, шындығында материалда алдын ала біршама берілген түрдің немесе дәлірек айтқанда заттың осы үдеріске қатыстырылуының, іске асырылуының тарихы болады. Музыканың, поэзияның, кескіндеменің, ғылымның, құқықтың, діннің, идеологияның жалпы эмпирикалық тарихы - бұл әрқашан осы түр шеңберіндегі дара заттардың тарихы. Әрбір композитор жаңа музыкалық шығарма жасағанда, әрбір ретте тіпті тап осындай музыканы жасамайды. Тап осындай музыка және анықталған музыка - әртүрлі заттар.

Капиталистік өнімнің өндірісі әрқашан осы экономикалық түрдегі өнімнің өндірісі болады. (Түрдің және бүтіннің ұдайы өндірісі - басқа сұрақ). Әрбір ретте бұл түр өнім өндірісімен бірге өндірілмейді. Өнім тек өзінің жеке мәнінің мүмкіндігі болады. Өмірге енген ол, оған капиталистік тауар түрінің белгілі бір қасиетін беретін, бар капиталистік ақиқатқа батады. Осы ақиқаттан тыс, ол осы категория болып көрінбейді. Кәсіпкердің "ақша жасауы" оны экономикалық тарихтың қалай "жасайтынымен" тіпті сәйкес еместігі осы қарапайым пікірден айқын болады. Соңғыда атап айтқанда түр, біріншіде - осы экономикалық түрдегі заттың өзі пайда болады.

Дара эмпирикалық заттың оның мәнімен салыстырғанда өзге логикалық кеңістікте жататыны мүлде анық. Осы өзге логикалық өлшемде теория қозғалады. Түрдің дара заттан түсінілуі мүмкін болмаса, онда зат ретіндегі жалпы түрден түсіндірілген болуы керек. Атап айтқанда бұл осы эмпиризмге қарсы басты аргумент болады.

Әрине, біз осы жағдайда Аристотельдің мұны қалай істегеніндей қарапайым фактіні көрсетумен шектеліп қалмауымыз керек. Эмпирикалық заттар тарихынан біз, әрқашан өндірістің қайда түр өндірісі болатын сәтін анықтауымыз керек және анықтай да аламыз. Бірақ бұл енді айрықша сұрақ.

Барлық айтылғандардан заттарды құрастыратын элементтер және оның мәнін топтайтын элементтердің - әртүрлі заттар болатыны туындайды. Міне, барлық ғылыми абстракциялардың (нүкте, түзу, абсолюттік нөл, идеалды газ және т.б.) күнделікті тәжірибенің "нәрсіз ақиқатынан" айырмашылығының жасырын, немесе құпиялары осында болады. Онда ғылым қозғалатын мәннің немесе түрдің, онда тек соның өзі түсініктерінің айырмашылығын табатын және онда біздің пайымдауымыз қозғалатын бөліп-бөліп жіберілген және қатал анықталған ақиқат - өзінің логикалық табиғаты бойынша әртүрлі. Ғылымның пәні тәжірибе пәнімен салыстырғанда жеке-жеке бөліктерге өзгеше бөлінеді, өйткені тәжірибенің затпен, субстратпен түр бірлігі ретіндегідей қатынасы болады, ғылымды өзі-өзінен ондағы түр қызықтырады. "Шындығында сызықты екі жартыға бөлсе ол тіршілігін тоқтатады немесе [мысалы] адам - егер оны сүйектерге, бұлшық еттерге және еттерге бөлшектесе, олар осы айтылған [элементтерден] тұрады, дегенмен бұл мәннің бөліктері болады деп олар туралы әлі айтуға болмайды, бірақ [шындығында олар осы бөліктерден] - материя ретіндегіден, бүтіннің құрамдас бөліктерінен [эмпирикалық зат - Л.H.] тұрады, олар құрастырылады, бірақ түр және заттың бөліктері, олар үшін көрсетілетін логикалық ойды тұжырымдап айту - енді жоқ... сондықтан жоғарыда айтылған заттарға қатысы бойынша бұл элементтер бастапқы және бөлікті құрайды, ал түрге қатысында бұл - бөлік те емес, бастапқы да емес.

Ғылымның пәні сапасында жеке эмпирикалық заттарды қарастыру мүмкін емес, өйткені бұл заттар өзінен-өзі мән болып көрінбейді. Зат анықталған функцияда, оған түр белгілі бір қасиет бергенде, тек сонда мән зерттеу пәні болады.

Келтірілген деректер монистік теориялық ой тарихындағы Аристотель философиясының орнын белгілеу үшін жеткілікті.

Тек жеке қаралуы керек болатын бір сәт қалады. Бұл сәт - бүтіндік.

Жоғарыда біз Демокрит және Платонның мән деп қандай да бір бөлінбейтін - бүтінді түсінгенін көрдік. Аристотельдің көзқарасы да осындай. Өйткені қандай болса да бөлінетін - қарапайым материя. Сондықтан ол бөлінбейтін - түр, мән. Осылайша түр заттың бүтіндігі ретіндегіден басқа еш нәрсе болып көрінбейді. Бөліктердің қарапайым өзара әрекеті бізге осы бүтіндікті бермейді немесе оны тек мүмкіндікте береді. Бүтіндік заттың қандай да бір өзге сәтін белгілейді, оны бөліктерінің өзара әрекеті арқылы айтып жеткізуге болмайды. Аристотель түрді заттың бір элементі ретінде қарастырмайды (зат элементтерге ыдырайтындықтан ол енді осы зат емес, ет және сүйектерге ыдыраған ағза да енді ағза бола алмайды). Түр "бастау", осы анықтылықтағы зат болмысының бастауы болады. Кез-келген затта қандай да бір элементтерге ыдырамайтын болады, бірақ керісінше ол, олардың анықталған өзара әрекетінің сипатын анықтайды: "Осындай белгісіздік неде болса аяқталатын болатындықтан оны қабылдауға болады, ал [осы уақытта] дәл осы материал етті түзеді дегендей ондағы себеп элемент емес, керісінше -осы буын; басқа барлық жағдайларда да - осындай бейнеде. Әрбір зат үшін осы [біз көрсеткен] бастау мәнді құрастырады"175.

Осы белгісіз бүтіндік табиғатын анықтайтын белсенді түр болады. Атап айтқанда Аристотель конструкциясының барлық құпиясы осы бүтіндікте болады.

4. Түр бүтіндік ретінде. Түсіндіру.

Аристотель түрді сонымен қатар теологиялық көзқараспен ішкі мақсат, "энтелехия" ретінде қарастырады. Аристотельдің осы тұғырнамасын бағалауда екі пікірдің болуы мүмкін емес: мұнда біздің алдымызда ол оқиғалар мен заттар қозғалысының жаратылыстық себептерін жаратылыстан тыс себептерге ауыстырып алатын объективтік идеалист. Бірақ Аристотель түсінігіндегі бүтіндікте рационалдық сәт бар, өкінішке орай осы келелі мәселемен айналысқан философ-марксистер оны құндылығы бойынша әлі бағалаған жоқ.

Шынын айтқанда Аристотель қандай да бір бүтін зат, мән ретінде қарапайым өзара әрекеттесетін бөліктердің әсерлі қозғалысынан түсінілген болуы мүмкін емес дегенді бекітеді. Бүтіндіктің бастауы осы заттың өзінің шегінен тыс жатыр, сондықтан оның өзінен түсінілген болуы мүмкін емес.

Осы бекітуде әлі де болса идеализм жоқ. Осы бастау деп Аристотель қандай да бір идеалдыны, жанды жариялайды дейтін болсақ іс басқаша. Бірақ бұл енді оның мәнінің емес, идеясының түсіндірмесі.

Мәнге не қатысты болады десек, онда ол келесіде болады. Кез-келген бүтін объект қандай да бір өзара әрекеттесетін өзара функционалды байланысқан бөліктер жүйесі болып көрінеді. Осы бүтіннің ішінде көрсетілген өзара әрекеттен басқа ешқандай айрықша бүтіндік факторы жоқ және талап та етілмейді. Сондықтан органикалық бүтіндіктегі "өмірлік күш" түріндегі қандай да бір айрықша бастауды мойындау және т.б. ғылыми қатынаста біріншіден, жай артығырақ, ал екіншіден, негізсіз болады.

Бірақ мұнан бөліктердің көрсетілген іштейгі өзара әрекетінің бүтіннің табиғатын ашу үшін жеткіліктілігі туындамайды. Қандай да бір жеке бүтін ағзаны және тап осындай бүтіндікті қарастыру - әртүрлі міндеттер. Кез-келген жеке бүтін, мысалы тірі ағза осы түр ретіндегі бүтіндікті жорамалдайды. Осы түрді жеке тірі дененің өзінен емес, бірақ оны қалыптастырған және ағзаның тек мұраға алғанымен, өмірдің барлық тарихынан түсінуге болады. (Дерексіз айтқанда тұқымқуалаушылық мәні, осы категорияның теориялық ақталуы осында болады.) Мұнда біз толық экономикалық түрлер зерттеулерімен үйлестікке жөн сілтейміз. Ағзаның барлық бөліктерінің өзара әрекетінен бастау алып, оның бүтіндігін түсіну мүмкін болып көрінбейді, өйткені бұл жағдайда ағза - бар болғаны өте күрделі механизм, одан өзге емес.

Ішкі құрылым - тек бүтіндіктің мүмкіндігі, бірақ оның ақиқаты емес. Аристотель, үйдің -тек кірпіштер ғана емес, бірақ кірпіштен тұратынын өте нәзік аңғарады. Алайда, үй тек кірпіштен болуы міндетті емес, ағаштан болуы да мүмкін; оның бөліктерінің "байланысу" тәсілдері тағы да, әрбір нақты жағдайда толық өзіндік болуы мүмкін, алайда үй мән бүтіндігі ретінде бұл жағдайлардың бәрінде де қайталану болады. Бұл мән, бүтіннің табиғаты және оның өзіндік ерекшелігі анықталған бейнеде тұрғызылған субстраттық байланыстардың кеңірек жүйесіндегі функциясымен, біздің жағдайымызда - адамның өмірлік қызметі жүйесінде анықталады. Тек осы кеңірек бүтін, бүтіндіктің мүмкіндігін ақиқатқа айналдырады. Әрине, екі сот те бірдей маңызды, бөлек алғанда біреуі де жеткіліксіз. Ақиқаттың екінші сәтінің басымдылығы - бүтіннің практикалық көрінісі көзқарасынан - бізге белгілі "өмірдің функционалды анықтамасын" береді, оның аясына тек биологиялық тірі объектілер ғана емес, сондай-ақ механикалық объектілер де кіруі мүмкін. Осындай көзқарас бүтіннің субстраттан тәуелсіз түр болатынын жорамалдайды. Немесе, басқаша айтқанда, осы жүйеде бүтіндік біршама әртүрлі объектілердің материалдық субстратына бір мағыналы нәтиже болады. Дәл осылай, лингвистикалық структурализмде тіл, кез-келген материалдық субстратта нақтылы түрде көрсетілген - сөз дыбыстары, Морзе әліппесінің белгілері немесе теңіз дыбыстары, қарапайым анықталған тіл ретінде қарастырылады176.

Осы көзқараста абстрактылы ойлағанда ешқандай тантушылық жоқ. Бірақ бұл жағдайда бізге субстраттың өзінің бүтіндікке ұйымдасуы үшін жеткілікті мүмкіндікке ие бола алмауы мүмкіндігін нақты талдаудың көрсетуі керек. Кез-келген жағдайда бұл жүзеге асу жаратылыс жолымен жүзеге асқан болар ма екен. Бүтін табиғатын талдауда субстрат деңгейін немесе мүмкіндік деңгейін жете бағаламау, қажеттілік пен бүтіннің пайда болуының имманентті үдеріс ретінде түсінілген болуы мүмкін еместігіне алып келеді. Осы деңгейді артық бағалау, қажеттілік пен бүтін пәнінің өзін жоғалтуға соқтырады.

Осыған ықыласпен қараймыз.

Соңғы жылдары бүтін мәселесіне арналған өте мазмұнды бірнеше еңбектер пайда болды. Маркстік философияның өзекті мәселелерін жете зерттеуде алға маңызды қадам жасалды177. Бүтін диалектиканың негізгі, жетекші категорияларының бірі болатыны күмәнсіз, оның мазмұны анықталмайынша "жауынгер материализмнің" болуы мүмкін емес. Осы мәселедегі ақ таңбалардың бөліктері табысты толтырылуда деп сеніммен айтуға болады178.

Дегенмен, бүтін мәселесіне арналған еңбектердің басым бөлігіне бір ортақ, өте мәнді кемдік тән. Оларда мәселе негізінен ішкі бөліктердің өзара әрекеті, ішкі ұйымдасуы көзқарасынан қарастырылады; имманентті дін іліміне имманентті диалектика қарсы қойылады. Кейбір жағдайларда осылай істеу мүлде қажет, бірақ бүтіндей алғанда жеткіліксіз.

Заттардың қасиеттері жасалмайды, бірақ ол тек басқа заттарға қатысында көрінеді. Бұл -шындық. Бірақ осы көріністің өзі мүмкіндіктің шындыққа айналуы болады - онсыз бүтіндік табиғаты толығынан түсінілген болуы мүмкін емес үдеріс. Заттардың мәні, оның "іштейі", оның басқа заттарға қатынасы болады; адамның мәні оның басқа адамдар және табиғатқа қатынасының жиынтығы болады; тек адам Петрге қатынасында Павелдің өзі, адам ретінде өзіне қатынаста болады, демек адами мәнге ие болады. "Темір жол, ешкім жүрмейтін, пайдаланбайтын, тұтынбайтын тек dynamei (мүмкіндігіндегі - Л.H.), ақиқат емес темір жол болады. "Онда адам тұрмайтын үй, шындығында үй болмайды"179. Аристотель Метафизикада "үй бүтін ретінде - бұл белгілі түрде функционалды "құрастырылған", тек ағаш және тас қана емес дегенде соның өзіне жақындайды. Және бұл бүтіннің өзі кейбір басқалардың құрамында, бұл жағдайда - адами өмірлік қызметтің құрамына, соншалықты "функционалды құрастырылған" болуы керек. Бүтінді оның бөлшектерінен ажырататын сол "үлкен" шындықты иемденген, өзара әрекеттесетін бөліктердің сапасы болады, демек басқа бүтіннің құрамында практикалық - ақиқат тіршілік ету.

Маркстің ойының логикасына еріп, біз ыдыста өсірілген тірі жанның бүтін болып көрінбейтінін, бірақ тек "тірі тетік", мүшелер атқаратын істердің кешені, оның өзінің жұмыс істеуге жағдайы жоқтығын бекіте аламыз. Мұндағы "іштейгі өзара әрекет" көз алдымызда, бірақ бүтіндік жоқ. Осындай жан иесі dynamei тек жануар болады. Бүтіннің ақиқат тірлігінің шарты оның тек бөліктерінің жұмыс істеуі ғана емес, сонымен қатар, осы бүтіннің өзінің, ол үшін әдетті тәсілмен, ол үшін әдетті ортада, демек оның "өзі үшін болмыста" жұмыс істеуі болады.

Бөліктердің бүтін жүйесінде қалай жұмыс істеуі және соның салдарынан олардың осы бүтінді көрсететін тәсілінің, осы бүтіннің өзінің жүйесінде қалай жұмыс істейтіні тәсілінен сапалы айырмашылығы бар. Мұндай жағдайда орта қарапайым "оның қатысуымен бүтіннің жұмыс істеуі өрістейтін қажетті орта" емес, керісінше осы бүтін де жататын анықталған бүтіндей жүйе.

Осыдан, "өзі-өзінен" қарастырылатын заттың, тек өзара әрекеттесетін бөліктердің агрегаты, бүтіннің өзі емес оның үлгісі, шындық емес оның мүмкіндігі, соған ұқсас "өзі-өзінен" қарастырылатын бөлік бүтіннің тек dynamei бөлігі болатыны туралы қорытынды жасалған болуы керек. Ешкім тұрмайтын үй - тек тастар мен ағаш; ешкім ләззат алмайтын мүсін өнері туындысы - тек саз немесе бояулар; оның өзі тіршілік етпейтін, тек мүшелері өмір сүретін жануар - тек ет пен сүйектер; қоғамдық қатынастардан ажыратылған адам -тек жануар. Егер бүтін тек объектілердің іштейгі өзара әсерінің жемісі болатынын, өзінің жеке ықыласымен" (өзінің табиғаты салдарынан) біршама бірлікке шоғырланатынын көз алдымызға елестетсек біз орынсыз нәтижені аламыз. Өйткені жұмысшылар тіпті "ұйымдасқан болғысы келетіндіктен немесе олардың қожасы осыны керек еткенінен бірлеспейді. Бірақ осы нақты жағдайдағы еңбек өнімділігінің тиімді артуына, басқаша қол жеткізудің мүмкін еместігінен капиталистік нарық жағдайы осындай бірлесу талабын қояды. Практикалық кооперация, демек оның өзі туындатқан, "өзі үшін" бүтін ретінде, тек сол жаңа өндіргіш күште тіршілік етеді. Бірақ бұл жаңа өндіргіш күш жұмысшылардың бір-біріне қатынасын, "іштейгі өзара әрекетін" көрсетпейді, бүтін ретіндегі ұжымның басқа бүтінге - табиғатқа қатынасын көрсетеді. Нәтижесінде үдеріс өзінің аяқталуына жетеді, тек осы "сыртқы" өзара әсерлерде бүтін ретіндегі мүмкіндік шындыққа аяқ басады.

Атап айтқанда осы заттардың "өзі үшін болмысы" түрі, онда тек ерекше бүтіндік рас болатын түр нақтылықты, практикалық шынайылықты" (К.Маркс), ғылым пәнінің абстракциясын құрайды. Ғылым өзінің пәнін, оның ерекше анықтылығын, заттардың мазмұнын қосымшалардан, мәнді емес сәттерден елестетудің күш салуымен жекелейді. Бірақ осы затты өзінің стихиясына тартатын, заттардың жүзеге асатын өзара әрекеті, көптеген мүмкін болатындар ішінен бір сапаны жорамалдап, осы затқа қандай да болса, бір мәнді анықтылықты береді. Осы жалпы стихияның ерекше көрінісі ретіндегі затты түсіну ғылыми - теориялық таным міндетін құрайды.

Бұл міндетті біз логика амалдарымен, оның философиялық - теориялық ұғынылуының сатыларына сай қисынға келтірдік.

Монистік мәселесі, - бұл оның зат логикасы бойынша қозғалуы мәселесі, анықталған өлшем ретіндегі затты ұғыну мәселесі болатынын жоғарыда көрдік. Біз осы анықтылықтың алғашқыда субстрат ретінде болжанатынын, сосын мән ретінде, соңында -материя мен түрдің бірлігі болып көрінетін зат ретінде жорамалданатынын көрдік. Зат субстраты, оның материясы таза белгісіздік болады. Анықтама түрде болады. Аристотельше шекарасы, біршама өлшемі қойылған, анықталған зат субстрат болады. Басқаша айтқанда, қандай да бір тәсілмен шектеліп, анықталған зат субстрат болады. Заттың осы шектелуі немесе оның анықталған өлшем ретінде жорамалдануы, заттардың кейбір кеңірек жүйесінде субстрат мүмкіндігінің тек біреуінің маңыздылығының бекітілуі түсіндіруден туындағандай жүзеге асады. Сонымен жүйе тұрақты мән ретіндегі затқа "көзқарасты" объективті жорамалдайды.

Заттарды анықталған және тұрақты мәндер ретінде ұғыну заттардың мәнді анықтамасы "өзі үшін болмыс" болып көрінетін, заттар жүйесіндегі олардың орны мен рөлінің түсінілуі негізінде жүзеге асады. Атап айтқанда осы кең бүтін жүйе онда теориялық ой қозғалатын және заттарға ерекше көзқарас бұрышын беретін ғылым пәнін, сол логикалық кеңістікті немесе алаңды құрайды.





Ғылым пәні осы жалпы негіз бірлігі және заттың эмпирикалық анықтамасы болады.

* * *

Аристотель философиясының талдауымен, біз тарихи-философиялық баптағы монизм ұстынын қарастыруды аяқтаймыз. Біз мұны тіпті монистік философиялық ойдың болашақтағы тарихының қызықты болып көрінбейтіндігінен немесе ол аз үлгі аларлық болатындығынан істемейміз. Дәлірек айтқанда керісінше: монистік ойдың ең бір маңызды тараулары әлі алда. Дегенмен айтып қойғандай жалпы философия тарихы және сонымен қатар антика философиясының тарихы біз үшін өзінен-өзі қандайда бір ғылыми танымның, әсіресе қазіргі заманның кейбір жалпы әдістемелік мәселелерін түсіндірсе тек сол байланысында қызықты. Сондықтан, осы философия тарихының соңынан келетін тақырыптары қаншалықты мазмұнды болса да, олар тек осындай философия үшін қызғылықты.

Аристотель дәуіріне ғылымның философиядан "тармақталып шығуы", философияның теориялық мәселелерінің жеке ғылымдардың әдістемелік мәселелеріне айналуы борыштар болады. Ең бастысы, философияның болашақ дамуы барысында монизм ұстыны, ықпалы ойлаудың болмысқа, рухтың табиғатқа қатынасы туралы философия үшін негізгі болатын сұрақ шешіміне тарайды. Бұл енді - философияның өзінің арнайы жұмысының аймағы. Монистік ғылыми ойдың жалпы ұстындары антика философиясында қандай болса, тек философия негізінде ғана емес, сонымен қатар барлық ғылымдар жиынтығында одан әрі дамуын жалғастырады. Осы жағдайда монизм ұстыны, монистік ғылыми әдістеменің жалпы мәселелер жиынтығы ретінде көтеріледі, оған философиялық сұрақтар жеке жағдай, үлгі ретінде кіреді.

Монизм как принцип диалектической логики.

- Алма-Ата: Наука. 1968. - С. 15-136.





ДИАЛЕКТИКАЛЫҚ ЛОГИКАНЫҢ КАТЕГОРИЯЛАРЫ

ДИАЛЕКТИКАЛЫҚ ЛОГИКА КАТЕГОРИЯЛАРЫН ЖҮЙЕЛЕУ ҰСТЫНДАРЫ

Жабайхан ӘБДІЛДИН

Философиялық ғылым ретінде диалектикалық логика өзімен-өзі алынған ойлау формаларын, категорияларын зерттеумен шектелмейді, ал ойлаудың тұтас теориясын жасап шығару және негіздеу, абстрактылықтан нақтылыққа қарай өрлеу әдісі арқылы ойлау формаларының, категорияларының, ұстындарының ішкі өзара байланыстарын ашу міндетін қояды. Логикалық категорияларды осындай зерттеуде субъективтік алғышарттардан, гипотетикалық пайымдардан шығу мүмкін емес. Зерттеу әдісінің өзі объективтік негізде ойлау формаларының, логикалық категориялардың субординациясын негіздеуді қажет етеді, өйткені теория ретіндегі теория тұтас объектінің қайтадан қалпына келтірілуі, көптүрліліктің бірегейге жеткізілуі және бұл бірегейдің көптүрлілікке теориялық өрлеуі, өзіндік бөлінуі болып табылады.

Категориялардың ғылыми негізделген өзара байланысын, субординациясын жасап шығару тым күрделі және қиын міндет болып табылады. Категорияларды жүйелеуге ешқашан олармен жұмыс істеу үшін белгілі бір тәртіпте категорияларды (ұғымдарды) орналастыру бойынша формалдық әрекет деп қарамау керек, оларды адамзат практикасы мен таным тарихы дамуының берік түпнегізінде шығару, негіздеу қажет.

Категорияларды (ұғымдарды) субъективтік, ойдан шығарылған деп қарастыру тәсілдерінен ерекше, бұрын айтылғандай, Гегель оларды зерттеуде қайсыбір ұстынды басшылыққа алды, абстрактылықтан нақтылыққа қарай өрлеу әдісін жүзеге асырды. Логикалық категорияларды жүйелеудің өз тәсілінің негізделгендігі туралы мәселені қозғай келе, ол оның логикасының, категориялардың ішкі дәйектілігін негіздеудегі оның тәсілінің құпиясы, атап айтқанда, "Рух феноменологиясында" тұр деп атап өтті.

Диалектикалық логика ғылыми болуға міндетті және сондықтан ол логикалық категорияларды жүйелендіру шарттарын жан-жақты негіздеуді алдын ала ойластырады. Диалектикалық логиканы жүйелі баяндаудың басты сүйену негіздеріне жататындары: практикалық іс-әрекеттің дамуы, тарихи-философиялық үдерістің, ғылыми танымның және сәбидің ақыл-ой дамуының заңдылықтары. Бұл түбегейлі ұстындарды байыпты талдау, бір жағынан, диалектикалық логиканың құрылымын негіздеуге, ал басқа жағынан -категориялардың ішкі байланысы мен дәйектілігін ашуға, мүмкіндік береді.

Диалектикалық логика категорияларын

жүйелеудің тәжірибесі мен негіздері.

Диалектиканың маркстік теориясында категориялар мен ұстындар ең алдымен бейнелеу теориясының негізінде адамның табиғатты практикалық өзгертуінің және танымының сатылары, формалары, әлдебір нәтижелері ретінде түсіндіріледі. Адамдық практикалық іс-әрекет заңдылықтарын, оның әрекет етуінің тетіктерін зерттеу логикасын категориялар, диалектика ұғымдары мен ұстындарының шынайы субординациясын шешуге бағытталған кілт болуы міндетті.

Марксизм философиясын философияның басқа формаларынан сезімдік-заттық іс-әрекеттің субстанционалды рөлі туралы қағида ерекшелейді. Шындық осында "адамдық сезімдік әрекет, практика"180 ретінде ұғынылады. Практикалық болсын, солай гносеологиялық субъект болсын әрекеттің барлық кезеңдері мен формалары табиғатта алғы деректер ретінде органикалық түрде орныққан. Сезімдік-заттық іс-әрекет үдерісінде адам қарсы тұрған табиғатты өзара байланысқан және өзара анықталатын сәттерге бөліп шығады, осыған байланысты олар ойлау үдерісінде категориялық түйіндер, идеалдандырылған сәттер сапасында, яғни нәрселік саланың ең түпнегізді заңдылықтарын бейнелейтін ұғымдар сапасында әрекет ететін, сезімдік факторларға, адамның әрекетінің сұлбалары мен құралдарына өсіп шығатын бөліктерге табиғатты "кескілеп" тастайды, оларға сәйкес практикалық және танымдық әрекеттің үдерістері жүріп жататын, ойлау категорияларына айналады. Адамдардың сезімдік-заттық іс-әрекеті үдерістің бүкіл басқа түрлерінің негізі ретінде көрініс табады, атап айтқанда, онда субъект ұғымының (адамның) нақтылықпен тікелей сәйкестенуі жүзеге асады. Қашан коғам тұтасынан әмбебап баршылық сапасында көрініс тапқанда, өз іс-әрекетінде жалпылама қасиеттерді білдіретін, міне коғамдық субъект практикасы, қоғамдық-тарихи үдеріс барысында игерілетін болмыс формалары және қатынастарымен, сол арқылы ойлау табиғатын түсіну мәселесі шешілетін, сол негіз болып табылады. Ойлау категориялары - бұлар табиғи күштердің жай ғана нұсқалары, бейнелері емес. Бұлар табиғи тұлғасыз құрылымдардың онтологиялық арақатынастары адаммен, қоғаммен тұтас алғанда логика формалары ретінде игерілетін, практикалық меңгерілген табиғаттың бейнелері. Адамдардың практикалық, өзгертуші әрекеті, оның негізінде практикалық үдерістің рухани әлеуетінің жүзеге асуы ретінде таным пайда болатын, жалпылама түпнегіз болып шығады. Сезімдік-заттық іс-әрекетке ене отырып, адам табиғи субстанцияның логикасын қайтадан жасап шығарады, адамдық заттық іс-әрекет табиғаттың бүкіл байланыстар, бағыттар, мүмкіндіктер жиынтығын айқындағандай болады; атап айтқанда адам іс-әрекетінде табиғи субстанционалды күштер өзінің түрге енуінің көрінісін табады.

Ойлау формалары адамның әрекетшіл мәні, тұғырнамасы тұрғысынан зерттелуі керек. Атап айтқанда, адамдардың сезімдік-заттық іс-әрекеті ойлаудың жақын болашағы, логикалық формалар қалыптасуының түпқайнары болып шығады. Осында логикалық формалардың және заттық мазмұнның қарапайым қатар қойылуы бола алмайды, бұл заттық іс-әрекет үдерісінде оның ойлау формаларына айналуын зерттеу қажеттігінде, осындай ұстанымда ой формалары өз мазмұндылығын, өзінің объективтік шындықпен ажырамас байланысын таба алады. Тап осындай ой формаларын заттар формаларымен тікелей салыстыру талпыныстары, ойлау генезисін елемей келе, қажетті түрде сәтсіздікке әкеледі.

Белгілі болғандай, логикалық формаларды оқшау қарастыру - логиканың позитивистік тұғырнамасының негізгі кемшіліктерінің бірі. Сондықтан логикалық формаларды жүйелеу мәселесін тікелей "тура маңдайынан шыға" шешу талпынысы, берілген логикалық материалды қарапайым ретке келтіру талпынысы табысқа жеткізе алмайды. Категорияларды жүйелеу туралы мәселе өзінің рационалды қойылымында ойлау және логикалық мәселесіне, танымның тарихи даму заңдылықтары мәселесіне өрбиді. Ойлау коғамдық индивидтің сезімдік-практикалық іс-әрекетінің дериваты болып табылады; ойлау формалары мәнісінде сезімдік-заттық іс-әрекеттің айналдырылған формаларына жатады. Осыдан ойлау формалары заттық дүние мазмұнын игеру бойынша заттық іс-әрекеттің тоқтатылған және бекітілген сияқты болып көрінетіндігі шығады. Міне, осында, логикалық формалардың дамуын басқаратын, жетекші қайшылық ретінде - шекті мен шексіздің арасындағы, танымдағы өзекті және әлеуеттінің арасындағы қайшылық берілген, ол ойлау формаларының диалектикалық, мазмұндық - логикалық субординациясының шынайы түйінін құрастырады. Тек адамдық заттық іс-әрекетті, оның әрекет етуінің жалпы шарттарын егжей-тегжейлі және баянды зерттеу, біздің ойымызша, логикалық категорияларды, ұғымдар мен ұстындарды терең жүйелендіру үшін мүмкіндік береді. Сондықтан біз тұтас заттық іс-әрекетті, оның даму сатыларын диалектикалық логика категориялары ішкі байланысының басты негізі ретінде қарастырамыз. Ойлау, категориялар дербес шындық болып табылмайтындықтан, логикалық категориялардың ішкі өзара байланысын түсінудің шынайы кілтіне заттық іс-әрекет заңдылықтарын талдау, еңбектің жалпы шарттарын, адамдық қоғамдық қатынастардың жалпылама негізін талдау, қоғамдық-экономикалық формациялардың даму тарихын зерттеу жатады. Табиғи форма құрылымдарының жалпылама заңдарының бейнелері бола тұрып, ойлау категориялары адамның табиғаттан бөлініп шығуының формасы, сатылары болып шығады, адамдық заттық әрекеттің тарихи дамуының формалары мен сатыларына жатады. Сондықтан тек адамдық заттық іс-әрекеттің нақтылы әрекет етуін зерттей отырып, оның жалпылама заңдылықтарын аша келе, адами қоғамдық қатынастардың дамуы мен форма құрастырылуы тарихын аңдай отырып, біз логикалық категориялардың ішкі өзара байланысы мен дәйектілігінің ізіне түсе аламыз, ал сонымен бірге диалектикалық, логиканың, құрылымын, қалыптасуының басты кезеңдерін негіздей аламыз.

Шынында да, диалектикалық логиканың құрылымы тұтас заттық іс-әрекеттің негізгі құрылымына, оның қызмет етуінің негізгі кезеңдеріне сәйкес болуы қажет категориялардың қисыны мен дәйектілігін, олардың нақтылы жүйелендірілуін, заттық іс-әрекеттің тарихи дамуын, оның дамуы мен қызмет етуінің жалпылама заңдылықтарын бейнелеуге міндетті.

Егер заттық іс-әрекет дамуы мен қызмет етуінде белгілі бір дәйектілік, логика бар боса, онда категориялардың ішкі байланысы, олардың белгілі бір дәйектілігі нақтылы істің бұл логикасының бейнеленуі болып табылады. Міне, сондықтан заттық іс-әрекет қызмет етуі заңдылықтарын зерттеу логикалық категорияларды жүйелеу ісінде орасан зор маңыздылыққа ие.

Заттық іс-әрекет объективті, тұтас, дамушы құбылыс болып табылатындықтан, сондықтан оның теориялық түсінігі, К.Маркспен "Капиталда" жасалып шығарылған, нәрсенің теориялық қайтадан өңдеп шығарылу әдісіне бағынышты болуға міндетті. Белгілі болғандай, капиталистік өндіріс қатынастарын теориялық ұғынуда К.Маркс алдымен қосымша құнды оның таза түрінде қарастырады, яғни ол қосымша құнды өндірумен айналысатын, идеалдандырылған капиталисті ұйғарады.

Тек зерттеудің келесі кезеңдерінде, қайта енді қосымша құнның табысқа қатынасы талданғанда - сонда барлық бірге енетін сәттер, тұтас үдеріс, яғни бәсекелестіктің барлығы, капитал құйылуы және т.б. еске алынады.

Дәл солай тұтас, тарихи дамушы заттық іс-әрекетті зерттегенде ең алдымен заттық іс-әрекеттің мазмұнын (адамның табиғатқа қатынасын), яғни практикалық іс-әрекеттің қалыптасуы мен дамуын, оларда тікелей қатынастардың заңдылықтары бейнеленетін, ең бірінші категориялардың ішкі өзара байланысын тану мақсатында еңбектің жалпы жағдайларын таза түрінде қарастыру қажет. Әрине, заттық іс-әрекет мазмұны белгілі бір қоғамдық формасыз, адамдардың бір-біріне белгілі бір қоғамдық қатынастарынан тыс өмір сүрмейді. Сондықтан біз бұл жерде, бір жағынан, заттық әрекетті теориялық қайтадан шығару үшін қажет, ал басқасынан - оларда тікелей қатынастар қалыптасуының жалпылама заңдары бейнеленетін, категориялардың өзара ішкі байланысын негіздеу үшін қажет абстракциялармен істес болып отырмыз.

Заттық іс-әрекет, табиғат затын мақсатқа сәйкес өзгерту, оның нәтижесінде адам өзін табиғаттан бөліп шығаратын, адамдық өмірдің жалпылама шарты болып табылады және осында бірінші рет субъектінің объектіге қатынастары, яғни адамдық әрекеттің ең алғашқы қатынастары қалыптасады. Өндіріс, мәнісінде, әрекет объектісін айқындаудан басталады. Бөліп шығарылған нәрсе (объект) бірден адамдық әрекетке араластырылады, басқаша айтқанда, адам еңбек құралдары арқылы еңбек объектісіне әсер ете бастайды. Бұл әрекет үдерісінде адам оны өз мұқтаждықтарына сай өңдейді, өзгертеді және бейімдейді. Басқаша айтқанда, объектіге көзделген мақсатқа сәйкес форманы бере отырып, адам оның бар формасын субстратқа айналдырады, онда ол өзін және өзінің мәндік күштерін заттандырады. Міне, сондықтан бұл үдеріс адамның мәндік күшінің заттануы, объектенуі деп аталады.

Адамдық әрекет заттанумен аяқталмайды, бұл әрекеттің тек бір жағы. Басқа жағы -затсыздандыру, яғни заттың қайтадан әрекетке араласуы, соның нәтижесінде жаңа нәрсенің, жаңа заттың пайда болуы. Міне, осы себептен, затсыздандыру заттың жойылуы, болмыстың ештеңеге айналуы емес, ол тек бір форма дербестілігін алып тасталуына жатады, өйткені ол құралға, басқа заттың, басқа нәрсенің субстратына айналу болып табылады.

Заттық іс-әрекет үдерісінде, ендеше, заттану мен затсыздану диалектикалық бірлікте болады; затсызданусыз заттану жоқ, дәл солай заттанусыз затсыздану мүмкін емес. Шынында да, адамдық іс-әрекет, объектіні өзгерту бойынша субъект іс-әрекеті қашанда заттың бар формасын өзгертуден, алып тастаудан басталады, ол нәрсені іс-әрекетке енгізуден, затсызданудан бастау алады, дегенмен бастапқыда табиғатпен берілген алғашқы форма, сол нәрселілік затсызданады, өзгертіледі, қамтылады. Мәселе адамдық заттық іс-әрекеттің, ештеңенің ештеңеге айналуы үдерісінде емес, ол онда бастапқы бірдеме, ол адамдық мұқтаждықты қанағаттандыратын, басқа форма алатындығында тұр.

Заттық іс-әрекет үдерісінде, ендеше, бұл іс-әрекеттің тек қана объектісі емес, сонымен бірге субъектісі де айқындалады. Практикалық іс-әрекет - бұл объект пен субъектінің бірлігі, объектендіру және субъектендіру үдерістерінің бірлігі. Заттану және затсыздану үдерісінде болмыстың затта, нәрседе тұрақты бекітілуі, нәрсенің бар формасының алынуы және жаңа нәрсенің, жаңа заттың бекітілуі жүзеге асатындықтан, осында пайда болу мен жойылу, яғни қалыптасу жүзеге асады.

Заттық іс-әрекет нәтижесінде, қалыптасудың нәтижесінде, белгілі бір адамдық мұқтаждықтарды қанағаттандыратын, нақтылы заттар пайда болады. Әрбір нақтылы зат белгілі бір мұқтаждықты өтейтіндіктен, оның сапасы бар. Тап осындай ол нақтылы іс-әрекеттің, нақтылы еңбектің жемісі болып табылады. "Киім белгілі бір мұқтаждықты өтейтін тұтынушы құн болып табылады. Оны жасап шығару үшін өндіруші іс-әрекеттің белгілі бір түрі қажет болады. Соңғы өз мақсатымен, амалдар сипатымен, нәрсесімен, құралдарымен және нәтижесімен анықталады"181. Әрбір зат сапаға ие. Алайда көптеген қасиеттердің жиынтығы ретінде, затқа тән және одан ажырамайтын анықтылық ретінде сапа табиғатты аңдау нәтижесінде емес, ол заттық, практикалық іс-әрекет нәтижесінде айқындалады және танылады. Адам нәрсе туралы белгілі бір білімді тек қашан ол оны өзінің практикалық іс-әрекет шеңберіне белсенді өндіргенде ғана жасап шығара алады. Мысалы, ол тастың түрлі қасиеттерін, оның қаттылығын және т.б. оны еңбек құралы сапасында пайдалана бастаған шамада біле алды.

Сапаны, заттардың сапалық анықтылығын ашу бүкіл адамзат тарихының нәтижесі болып табылады. "Әрбір... зат көптеген қасиеттердің жиынтығы болып табылады және сондықтан өзінің түрлі жақтарымен пайдалы бола алады, - деп жазады К.Маркс. - Осы түрлі жақтарды ашу, заттарды пайдаланудың көптүрлі тәсілдері тарихи дамудың ісі болып табылады"182. К.Маркстің бұл ойы адамзат тарихы дамуының бүкіл тәжірибесімен анықталады. Шынында да, адам табиғат заттарының керек сапаларын, сапалық анықтылықтарын бөліп отырады, өзінің практикалық әрекеті дамуы шамасында олар туралы білімді жинақтады және дамытты. Сондықтан заттар сапасын айқындау, оларды мақсатқа сай пайдалану, зияткерлікті дамыту - осының бәрі ұзақ ізденістің, тарихтың нәтижесі.

Алайда тек заттың сапасы ғана емес, бірақ оған қоса оның сандық анықтылықтарын ашу да практикалық, заттық әрекеттің туындысы, адамдық еңбектің нәтижесі болып табылады. Адам өзінің тарихи дамуында заттардың сандық анықтылықтарын табиғи үдерістерді енжар бақылау жолымен емес, ол өзінің практикалық әрекеті барысында бөліп шығара бастады. Осының қалай болғаны, мына мысалда көрнекі көрінеді. Табиғаттың сол немесе басқа нәрсесін өңдеуде белгілі бір тиімді нәтижені көздей отырып, адам белгілі бір күш жұмсайды, белгілі қуатты өндіреді, пәленше сандық мақсатқа сәйкес қозғалыстарды жасайды. Үлкен нәрсені, мысалы, аумақты тасты өңдеу үшін көп күш жұмсауының керек екендігін, ұсақ тасты өңдеуге қажеттімен салыстырғанда біршама көп қуатты жұмсау қажет екендігін адам ұғынады деп пайымдау дұрыс. Заттардың сандық анықтылықтары туралы осылай қалыптасқан білімдерді ежелгі адамдар өзінің практикалық іс-әрекетінде белсенді қолдана бастады.

Тарихи даму барысында адамдар заттардың тек сандық ерекшеліктерін ғана емес, мысалы, үлкен және кіші, жеңіл және ауыр және т.б. сияқты, сонымен бірге заттар мен құбылыстардың кеңістіктік қатынастары мен уақыттық сипаттамалары туралы білімдерге де жете бастады. Алғашқы кеңістіктік түсініктерді және олардың көпсанды белгілерін біздің алғашқы қауымдық арғы тектеріміз практикалық әрекет үдерісінде алғанын ұғыну қиын емес. Іс жүзінде, әрине, ежелгі адамдар мұқтаждығына керек нәрселердің бәрін тікелей өз үңгірлері маңайынан таппады. Және, әрине, олар өз тұрақтарынан белгілі бір қашықтыққа күнделікті баруға, кетуге мәжбүр болды, олар табиғаттың өсімдік сыйларын жинады ма, әлде аңшылықпен айналысты ма, бірдей еді. Лақтырылған тас қашып бара жатқан аңға дәл тиюі үшін, адамдарға ең басынан тек қашықтықты сезініп қоймай, сонымен бірге кеңістікті бағдарлай білуі де қажетті болды.

Дәл солай уақыт ұғымы да қалыптасты. Дегенмен күн мен түннің ауысуы, жыл мезгілдерінің өзгеруі сияқты табиғи үдерістер, күмәнсіз, уақыт туралы бастапқы түсініктердің қалыптасуына алғышарт қызметін атқарғанымен, олар туралы шынайы білім тек практикалық әрекетте жинақтала алды.

Адамдар өз тіршілігі үдерісінде біртіндеп әрбір нақтылы затты (мысалы, тас шапқысын, кремний пышағын және т.б.) жасап шығару үшін белгілі бір күшті жұмсау керек екендігін, оның үстіне оны белгілі бір дәйектілік пен интенсивтікте атқару керек екендігін түсіне бастады. Әрине, бір затты жылдам істеуге болатындығын, ал басқасымен ұзақ әуреленудің қажет екендігін, олар байқай бастады. Жұмыс екпінділігінін дәйектілігін, еңбек үдерісінің ұзақтығын бейнелеу ретіндегі уақыт туралы түсінік пайда болады. Еңбек санының "уақыт" категориясымен ішкі байланысы туралы айта келе, К.Маркс "Капиталда" былай деп жазды: "еңбектің өзінің саны оның ұзақтығымен, жұмыс уақытымен өлшенеді, ол өз кезегінде, жұмыс уақыты өз мөлшерін уақыттың белгілі бір үлестерінде; сағаттар, күндер және т.б. осы сияқтыларда табады"183.

Адамның практикалық әрекеті күрделенуінің шамасында қалай санның жалпылама анықтылықтары болсын (мысалы, кеңістік пен уақыт, үздіксіз), солай нақтылы бір сандар да (сан, өлшем, дәреже және т.б.) қалыптасты. Әрине, осындай айқындықтар бірден пайда болған жоқ. Бірақ адамдар практикасы, қоғамдық қатынастар тәжірибесі дамуының белгілі бір сатысында үлкен және кіші, алыс және жақын, ауыр және жеңіл, бұрын және кейін сияқты сандық анықтылықтарды білу жеткіліксіз болып шықты; оған қоса қаншама үлкен және қаншама кіші, қалай алыс және қалай жақын, қаншама ауыр және қаншама жеңіл, қанша бұрын және қанша кейін екендігін анықтау және хабарлау шеберлігі де керек болды.

Дегенмен сан, өлшем және т.б. алғашқы көзқараста ең қарапайым сандық қатынастар болып көрінгенімен, шындығында олар нақтылау сандық қатынастар болып табылады, өйткені олар тек жалпылама сандық қатынастар (кеңістік пен уақыт, аздау және көптеу, алыс және жақын, бұрын және кейін) деп түсінілгендіктен кейін нақтылы ұғыныла алады.

Адамның заттық әрекеті болмыстың тек сапалық және сандық анықтылықтарын түсінудің және айқындаудың негізі болып қалмайды, ол және тек сол сонымен бірге олардың бірлігі қалыптасуының жалпылама негізі, ол бір мезгілде сапалық анықталған сан және сандық анықталған сапа болып шығатын, "шама" категориясы қалыптасуының жалпылама шарты болып табылады. Басқаша айтқанда, өндіріс үдерісінде адамдар мақсатқа сәйкес әрекетке барып және күш-қуат жұмсап қана қоюға міндетті емес, олар сонымен бірге шаманы, мөлшерлестікті де сақтауға, сапалық және сандық айқындылықтарды бірге түсінуге міндетті.

Шынында да, нақтылы, мақсатқа сай еңбек нақтылы бір сапасы бар, белгілі бір қасиеті бар затты жасап шығарады. Адамның бұлшық ет күшінің, қуатының жұмсалуы, қозғалыстарға бару сапалық анықталған, затты өндіруде бейтарап болып көрініс табады. Бірақ осындай түсінік тек қайсыбір шектерде әділ қалай шаманы, мөлшерлестікті, сан мен сапаның бірлігін бұзсақ, солай бастапқы ойластырылғаннан бөтенді жасап шығару қаупі пайда болады. Мысалы, егер мен аз көлемді үй салғым келсе, онда, әрине, көп материалды, қуатты, құралдарды және т.б. жұмсамауға тиіспін. Бірақ осында мен қайсыбір шаманы, мөлшерлестікті, сапа мен санның бірлігін сақтауға міндеттімін. Басқа жағдайда, егер мен үнемдеумен тым әуестеніп кетсем, онда мен адам тіршілігіне келмейтін, тек үйшікті жасап шығарамын.

Шаманы, мөлшерлестікті адамдар өте ерте байқаған. Өз тіршілігінің барысында олар біртіндеп табиғи заттар көптігінің шамасын және өз іс-әрекеттері шамасын, сапалық және сандық айқындықтардың мөлшерлестігін ашты, ол олардың еңбек өнімділігінің артуына, табиғат күштерінің үстінен билік жүргізуге себебін тигізді. Заттар шамасын, өз іс-әрекеті шамасын, қозғалыс мөлшерлестігін түсінусіз адам өзінің тарихи дамуында, соларға ол бүгін ие, сол нәтижелерге жете алмас еді.

Мөлшерлес әрекет, өз қозғалысының шамасы туралы, өзінің күшінің шамасы жөніндегі түсінік аңшылық дәуірінде, жануарларды үйрету уақытында және, әсіресе, еңбектің жасанды құралдарын жасап шығару үдерісінде қажет болды. Күтілген тас құралдарын жасап шығару үшін, біздің арғы тегіміз тұрақты түрде өз қимылдарын, өзінің күш салуларын, тасқа бағытталған өз соққысын заттар сапасымен сәйкестендіріп отырды.

Адамның табиғатқа қатынасы - бұл оның заттық іс-әрекетінің тек бір жағы. Оны дербес, таза күйінде, тек қашан заттық әрекет пен танымның ең абстрактылы заңдылықтарын ашу міндеті тұрған, теориялық әрекетте қарастыруға болады. Еңбектің жалпы жағдайларын талдау, заттық әрекеттің заңдылықтары мен мазмұнын қарастыру тікелей берілген сапаның жалпы заңдылықтарын ашуға және бөліп көрсетуге мүмкіндік береді, яғни заттардың сапалық, сандық және шамалық айқындылықтарын көрсетуге жол ашады. Ойлау заттық әрекеттің формасы болып табылатындықтан, бүкіл жалпылама анықтаулар бір мезгілде ойлаудың жалпылама анықтаулары болып шығады.

Сонымен, сапа, сан және өлшем табиғат пен әрекеттің ең қарапайым айқындылықтары және тап осылай олар ойлаудың да ең абстрактылы анықтамалары болып табылады.

Сондықтан жүйелі диалектикалық логиканың бірінші бөлімінің мазмұнын табиғаттың және адамның заттық және ойлаушы әрекетінің бұл қарапайым және абстрактылы анықтамалары құрастырады.

Заттық әрекет оның мазмұнымен сай келмейтіндіктен, табиғаттың, қоғамның, адам ойлауының жалпылама заңдары да тікелей берілген саласының жалпылама заңдылықтарымен, яғни сапамен, санмен және өлшеммен таусылмайды. Басқа, болмыс пен ойлаудың нақтылау жалпылама заңдылықтарын (категорияларын) шығару үшін, практикалық, заттық іс-әрекет формасының өзін, адамдардың қоғамдық қатынастарын, олардың қарым-қатынастарының заңдылықтарын егжей-тегжейлі талдау қажет. Осындай түсінудің әділдігі заттық іс-әрекеттің мазмұнын формадан бөлек тек белгілі бір теориялық әрекеттің шектерінде қарастыруға болатындығымен бекітуге болады, шындықта олар ажырамас бірлікте тұрады.

Іс жүзінде қоғамдық өндіріс үдерісінде адам өз басында болашақ нәрсенің тек формасын ғана құрастырып қоймай, бірақ сонымен бірге өз қоғамдық қатынастарын да жасап шығарды, яғни ол алдын ала басқа адамдармен бірге өндіріс үдерісіндегі ортақ әрекет тәсілдерін ойластырды. Сол уақытта тек осындай өзара әрекет үдерісінде индивид өзін-өзі, өз әрекеті тәсілін, өзінің табиғатқа қатынасын және өзінің басқа адамдармен өзара қарым-қатынасын түсіне бастады. Мәселенің бұл жағын қарастыра отырып, К.Маркс жазады: "Кейбір қатынастарда адам тауарды еске салады. Ол қолындағы айнасыз және "Мен дегеніміз - мен" дейтін фихтелік философ ретінде тумайтындықтан, сондықтан адам алдымен айнаға қарағаны сияқты, басқа адамға көз тастайды. Тек Павел деген адамға өзіне ұқсас ретінде қатыса отырып, Петр адам өзіне өзі адам ретінде қарай бастайды. Сонымен бірге тап өзіндей Павел де, бүкіл оның Павелдік тәнділігінде, ол үшін "адам" тегінің айқындалу формасы бола бастайды"184.

Заттық әрекеттің, еңбек үдерісінің мазмұны табиғат затының бір формадан басқасына айналуы ретінде қоғамдық қажеттілік болып табылады және, атап айтқанда, бұл мағынада заттық әрекет коғамдық өмірдің барлық сатылары үшін бірдей, тек пісіп-жетілу деңгейлері, тиімділік сатылары және еңбек құралдарының дамуы әртүрлі "Еңбек үдерісі, -деп жазады К.Маркс, - қалай оны біз оның қарапайым және абстрактылы сәттерінде бейнелегеніміздей, тұтынушы құндарды жасау үшін бағытталған мақсатқа сәйкес әрекет, адам мұқтаждықтары үшін табиғатпен берілгенді иелену, адам мен табиғаттың арасындағы заттар айырбасының жалпылама шарты, адам тіршілігінің мәңгі табиғи шарты болып табылады және сондықтан ол бұл өмірдің қандай болмасын формасынан тәуелді емес, ал керісінше, оның бүкіл коғамдық формалары үшін бірдей ортақ. Сондықтан бізде жұмысшыны оның басқа жұмысшыларға қатынасын қарастыру қажеттілігі болмады. Адам және оның еңбегі, бір жағынан, табиғат және оның материалдары басқасынан - бұл жеткілікті болды"185.

Заттық әрекеттің, еңбек үдерісінің мазмұны, қалай көрінгеніміздей - тұтас заттық әрекеттің тек бір жағы, оның тікелей шеңбері. Сондықтан еңбек сипаты бойынша тұтас алғандағы заттық әрекет туралы, оның адамдық әрекеттің басқа формалары және салаларымен, өзара қарым-қатынасы туралы төрелік жасауға болмайды. "Бидайдың дәмі бойынша кім оны өсіріп шығарғаны туралы білуге болмайтыны сияқты, дәл солай бұл еңбек үдерісінен оның қандай жағдайларда өткенін: құлдарда бақылаушының қамшысының астында немесе капиталистің қамқорлығында ма, оны өзінің бірнеше югерлерін өңдеп жатқан Цинцинкат жасады ма, немесе таспен аңды ұрып-өлтіріп жатқан жабайы істеді ме, оларды біз біле алмаймыз"186.

Сондықтан, заттың әрекеттік мәнісін, оның әрекет етуінің жалпылама заңдарын тану үшін, біз адамдардың қоғамдық қатынастарын талдауға көшуіміз керек.

Заттық әрекет абстрактылы субъектінің объектіге абстрактылы қатынасы емес. Осындай қарастыру тек белгілі шектерде ғана мағынаға не. Нақтылы шындықта заттық әрекет қоғамдық қатынас, сол арқылы заттық әрекеттің мағынасы мен мазмұны анықталатын, қоғамдық адамның затқа қатынасы болып табылады. Басқаша айтқанда, адамдардың табиғатқа қатынасы олардың бір-біріне нақтылы қатынастарымен жанама айқындалады, өз тіршілігінде адамдар тек жай ғана өндіріп қоймайды, табиғат заттарын жай ғана өзгертпейді, ол адамдық заттық әрекеттің жалпылама мазмұнының қоғамдық игерілген формасы болып табылатын, белгілі бір қоғамдық формада бұл әрекетті жасайды. Сондықтан осында субъектінің объектіге тікелей қатынасы саласы емес, ал оның қоғамдық меңгерген формасы әрекет етеді, басқаша айтқанда, біз адамның заттық әрекет үдерісіндегі жанама қатынастар саласымен істес болып отырмыз.

Тікелей қатынастан жанамаға, заттық әрекет мазмұнынан оның коғамдық игерілген формасына ауысу - бұл диалектикалық қайшылық, қарама-қарсылықтардың тепе-теңдігі. Мәселе тікелейлік саласының (заттық әрекет мазмұны), өзімен-өзі қала тұрып, сол уақытта өзін қайсыбір басқаның формасы, атап айтқанда, жанама қатынастардың формасы ретінде тауып алатындығында тұр. Ал бұл табиғаттың, қоғамның және адам аңдауының жалпылама заңдарының тікелейлік қалыптасуының жалпылама шарттары ретінде емес, ол жанамалық саласы қалыптасуының жалпылама заңдары ретінде, редакцияланған қатынастардың жалпылама заңдары ретінде көрініс табатынын білдіреді. Осының бәрі тікелей қатынастар саласының дербес өмір сүрмейтінін, өзімен-өзі жеткілікті қатынас еместігін, ол тереңірек қоғамдық қатынастардың көрінісі болып шығатынын куәландырады.

Заттық әрекеттегі тікелейлік пен жанамалықтың диалектикалық өзара қарым-қатынасын талдай келе, заттық әрекет мазмұнының оның қоғамдық игерілген формасына қатынасын аша отырып, біз табиғат, қоғам және ойлаудың, мән және құбылыс, қайшылық, негіз, материя және форма, мазмұн және форма, заң, ішкі және сыртқы, шындық, қажеттілік және кездейсоқтық және т.б. сияқты жалпылама заңдарын ашуға және бөліп көрсетуге мүмкіндік аламыз...

Және бұл бәрі емес. Өйткені заттық әрекетті диалектикалық, нақтылы зерттеу заттық әрекеттің мазмұнын талдаумен, оның әрекет етуінің жалпылама заңдарын айқындаумен, солай тікелей қатынастар саласын танумен, яғни игерілген формалар дамуының заңдылықтарын түсінумен шектелмейді. Мәселе маркстік түсіндірмедегі заттық әрекет -бұл тірі, тұтас, нақтылы қоғамдық құбылыс екендігінде, оның өз тарихы мен даму заңдылықтары бар екендігінде. Тұтас алғанда қоғамдық практикалық дамуы дамудың жалпылама тарихи заңына бағынады, бірқатар сатылардан өтеді, олардың дамуы табиғи-тарихи үдерісті құрастыратын, бірнеше формалық құрастырулардан тұрады...

...Тұтас заттық әрекетті, оның дамуы мен әрекет етуінің жалпылама шарттарын зерттеу табиғат, қоғам мен адами ойлаудың жалпылама заңдарының ішкі байланысын түсінуге мүмкіндік береді. Өйткені әрбір тұтас заттық әрекеттің, қоғамдық-экономикалық формацияның дамуы мен әрекет етуінде, ол сонымен бірте қоғамдық дамудың бір сатысынан басқасына өтуде болмыс пен ойлаудың жалпылама заңдылықтары мен олардың ішкі өзара байланыстары нақтылы айқындалады.

Тұтас заттық әрекет тұрақты түрде дамуда болатындықтан, бұл дамушы шындықтың ұғымдары, идеялары мен теориялары тек тұтас теориялық ұстындар негізінде құрастырыла алады, олар: тұтастық, жалпылама және жалқы, даму және т.б...

Заттық әрекетті байыпты зерттеу, ендеше, оның нақтылы әрекет етуінің үш сатысын тауып алуға және айқындауға мүмкіндік береді, олар: әрекет мазмұны, қоғамдық форма, соның және басқаның бірлігі ретіндегі тұтас заттық әрекет. Ойлау - теориялық әрекет, заттық әрекеттің идеалды формасы болатындықтан, тұтас ойлаудың әрекет етуі мен дамуының жалпылама заңдылықтары туралы ғылым ретіндегі диалектикалық логика да үш бөліктен тұрады: 1) тікелейлік саласының әрекет етуі мен дамуының жалпылама заңдарын талдау, яғни сана, сан, өлшем және осы қатардағы басқа категорияларды зерттеу; 2) жанамалық саласындағы әрекет етуші және дамушы жалпылама заңдарды талдау, яғни мән және құбылыс, қайшылық, негіз, материя және форма, мазмұн және форма, өмір сүру, сыртқы және ішкі сияқты категорияларды зерттеу; 3) тұтастық қатынастың қалыптасуы мен дамуының жалпылама заңдарын талдау, басқаша айтқанда, тұтастық, жалпылама және жалқы, даму сияқты логикалық категорияларды зерттеу.

Диалектикалық логикада даму ұстыны тұрғысынан пайымдау, ой-тұжырымы, ұғым, идея, теория, анализ және синтез, индукция және дедукция, абстрактылықтан нақтылыққа қарай өрлеу, тарихилық және логикалық сияқты танымның маңызды формалары мен әдістері де зерттеледі.

Категорияларды жүйелеудегі философия тарихының рөлі

...Философия тарихы қоғамдық-тарихи қозғалыс негізіндегі адам ойының тәжірибесі, даму іс-әрекеті болып табылады. Осының қуатымен ол диалектикалық логика категорияларын жүйелеу үшін орасан зор маңыздылыққа ие. Қалай П.В.Копнин дұрыс атап өткендей, "Философия тарихы философияның өзінің болмысы формасы болып табылады"187. Философиялық теорияның дамуы ұстынында оның тарихына тұрақты назар аударусыз, ғылымның қазіргі мәселелерінің мәнін шешуде өткен шешімдердің тәжірибесін ескерусіз мүмкін емес. Философия тарихы дамуының сабақтарын сол немесе басқа дәрежеде елемеу бүгінгі философиялық мәселелерді шешуде әсерін қалдырады, философиялық зерттеулердің өзіндік деңгейінің жоғалуына әкеледі.

Бұл, әсіресе, диалектикалық логика бойынша түпнегізді жүйелі еңбекті жасап шығару үшін әділ, себебі ойлау категорияларын жүйелеу бағытындағы жасалған, сол орасан зор күш салуларды ескермеу мүмкін емес. Бұл қатынаста тарихи-философиялық феномендерді зерттеу екі бағытта жүргізілуі керек: біріншіден, оның нақтылы өмір сүруінің тарихи формаларының шектерінде философиялық ойдың жетістіктерін бейнелей отырып, мәселенің сол немесе басқа тарихи-философиялық шешімін бүкіл оның нақтылы ерекшелігінде, оның көптүстілігінің бүкіл толықтығында берілуі қажет; екіншіден, зерттеу нысаналы болуы тиіс, оны шешу үшін онымен қамтылатын, сол міндеттің сипаты мен қойылымын ескеру қажет. Міне осында қазіргі философиялық міндеттерді шешу үшін философиялық зерттеу тарихының маңыздылығы мен өзектілігі тұр.

Философия категориялары және ең алдымен диалектиканың категориялары, оларда танымның көпғасырлық тарихының нәтижелері түйінделген, ең таза және дамыған форма болып табылады.

Сол немесе басқа категорияны бөліп көрсетудің тарихи дәйектілігінде, оны алдыңғы қатарға жылжытуда, өз алдына логикалық категориялардың ішкі өзара байланысы мен дәйектілігін ашу міндетін қойғандықтан, зерттеуші оны ескеруге міндетті, осында терең мағына тұр.

Гегель философиясының айшықты жетістігіне, онда ойлау категорияларының ішкі өзара байланысы мен субординациясы тек ойша жорытылмай және формалды жүйеленбей, ол философия тарихымен, жалпы таным тарихымен байланысты алынғаны жатады. Басқаша айтқанда, категориялардың гегельдік жүйесі таным тарихынан, философия тарихынан абстракция, түйіндеу болып табылады...

Адам әрекеті тарихын бейнелей отырып, ой тарихы қоршаған шындықтағы танымға тереңдейді. Логика категорияларында адами танымның сатылары, деңгейлері бейнеленген. "Болмыста (тікелей құбылыстарда) ұғым (таным) заңды (себептілік заңын, тепе-теңдіктерді, айырмашылықтарды etc) ашады - жалпы адам танымының (бүкіл ғылымның) жалпы жүрісі тап осындай... табиғаттану және саяси экономияның [тарихтың да] жүрісі тап осындай"188. "Алдымен әсерлер ұшқындайды, кейін бірдеме бөлініп шығады, - кейін сана ұғымы... (заттың немесе құбылыстың анықтаулары) және сандар дамып шығады. Кейін зерттеу және пайымдау ойды тепе-теңдікті - айырмашылықтарды -негізді - құбылысқа versus мәнді, себептілікті etc тануға бағыттайды. Танымның бүкіл бұл сәттері (қадамдары, сатылары, үдерістері), практикамен тексеріле отырып және осы тексерілу арқылы ақиқатқа (=абсолюттік идеяға) келе, субъектіден объектіге қарай бағытталады"189.

Диалектика категорияларының дамуы жалпы және тұтас алғанда философия дамуының тарихымен, ой дамуының тарихымен сәйкес келеді. Егер таным тарихы мен философия тарихын көңіл бөле талдасақ, осыған сенімді болу қиын емес. Іс жүзінде, ұзақ уақыт бойы синкреттік білімнің айрықша формасы сапасында өмір сүрген, мифологияның орнына, қоғамдық сананың ерекше формасы ретінде философия пайда болғанда, ол бастапқыда өз назарын тікелейлікке жинақтады, дүниені, ғарышты, сапа, сан сияқты ең қарапайым категориялардан шыға отырып, түсіндіре бастады. Бұл, әсіресе, ол сол немесе басқа философиялық жүйенің негізінде жататын, бастама табиғатын түсіндіруде және ұғынуда ерекше көрініс тапты.

Алғашқы грек ойшылдары бастама сапасында тікелейлікті, сезімдік-нақтылыны, ал атап айтқанда оның сапаларына байланысты, оның ерекше қасиеттеріне қатысты табиғаттың басқа заттарымен салыстарғанда артықшылық қосылып қоятын, сол немесе басқа зат алынды. Солай, белгілі болғандай, Фалес ғаламның, тұтас әлемнің бастамасы ретінде суды алды. Оның көңілін су өзінің көптеген заттарда орын алатындығымен, түрлі формаларды қабылдайтындығымен аударды. "...Бұл ұйғарымға, - деп жазды Аристотель, - ол, мүмкін, тәннің барлық жандар үшін ылғалды екендігін және жылының өзі ылғалдан пайда болатындығынан және онымен өмір сүретіндігін көре отырып келген шығар (ал сол, неден бәрі пайда болатын - бұл бәрінің бастамасы да болып табылады"190.

Қарастырудың сол тәсілі Анаксимандрға, Анаксименге, Гераклитке сипатты. Олардың әрқайсысы баршылықтың бастамасы ретінде қайсыбір затты, мысалы, отты, ауаны және т.б. алды. Бұл ойшылдарды осындай заттардың сезімдік-нақтылы қасиеттері, сапалық анықтылықтары тартымды етті.

Егер грек философиясының Фалестен Гераклитке дейінгі дамуына байыпты көз салсақ, онда тікелейлік, сезімдік-нақтылықтың табиғатын түсінуде біршама теориялық прогресті тауып алуға болады. Бастаманы негіздеу үшін таңдалған заттардың барған сайын жаңа сапалық анықтылықтары ғана алға шығарылмай, тікелейлік қозғалысының, сезімдік-нақтылықтың диалектикалық өзара қарым-қатынасының жалпы жағдайлары да ашыла түсті. Солай, егер Анаксимен бастапқы негіздің қоюлануын және тығыздалуын жіберіп отырып, шексіздік пен заттардың сапалық көптүрлілігінің арасындағы қайшылықты шешсе, онда Гераклит бұл қиындықтан, бірліктің қарама-қарсы жақтарға қосарлануы және пайда болған қарама-қарсылықтардың кейінгі шешілуі идеясына сүйене отырып, диалектикалық қозғалыс арқылы шыққысы келді.

Өзінің бүкіл баршылықтың мәңгі қалыптасуы туралы ұлы ойын Гераклит, бастама ретінде отты ала отырып, көрнекі түрде іске асыра бастады. Қалай Плутарх айғақтағандай, Гераклит, бәрі от қозғалысынан құрастырылады және отта шешіміне жетеді, деп есептеген: "қалай оттан бәрі айналдыру арқылы жасалатындай, солай от та бәрінен шығады, бұл алтын үшін заттарға ие болып, ал зат үшін алтын алатынымыздай"191.

От метаморфозаларын талдай келе, Гераклит тікелейліктің диалектикасын ашты. Формасы жағынан ол қазіргі диалектиканы еске салғанымен, бірақ ол содан еш күмәнсіз ерекшеленеді, себебі Гераклит дәуіріндегі грек әлемі тек даму ұстынын ғана емес, оған қоса рефлексия ұстынын да білмеді.

Гераклитті де қоса есептегенде, алғашқы грек философтары тікелейлік дүниесімен, сезімдік-нақтылық тұтастықпен істес болды. Олар оны егжей-тегжейлі талдады және сезімдік нақтылықтың өзара байланысын, оның ауысуларын, асып төгілулерін, өзара айналуларын ашты.

Гегель өз логикасында да тікелейді, бір сапалық анықтылықтардың басқаларына ауысуын талдады, бірақ оның диалектикасы ежелгі гректердің теориясынан қаншама мәнді түрде айрықшаланады! Егер бірінші грек ойшылдары арасында Гераклит те бар, әлемнің өзіндік талдауын тікелейлікті зерттеумен, оның диалектикасын, бір сезімдік нақтылықтың басқасына ауысуын айқындаумен аяқтаса, онда Гегель үшін тікелейлікті, сезімдік-нақтылықты зерттеу, оның диалектикасын, жалпылама анықтауларын айқындау тұтас рухани дүниені талдаудың тек бастамасы, бір сәті болды. Сондықтан да тікелейліктің жалпылама ұстындары Гегельде жалпылама тұтастық ұстынының, яғни даму ұстынының тек бір сәті болып алға шығады.

Тікелейлікті, заттардың сапалық анықтылықтарын талдау, әрине, тек көнеде жүрмеді. Ол қазіргі уақытта да жүзеге асады, өйткені тікелей қатынас, сапалық анықтылықтар заттардың әмбебап анықтылықтары болып табылады. Сондықтан объективтік шындықтың заңдылықтарын танудағы әрбір қадам - бұл бір мезгілде дүниенің сапалық сипаттамасының барған сайын жана шақтарын ашу және айқындау.

Қазіргі уақытта ғылым мен техниканың дамуы арқасында нәрселердің сапалық анықтылықтарының жаңа қырларын ашу мүмкіндігі жасалды. Қазір адамзат өзінің практикалық әрекеті мен танымында табиғаттың жаңа сапаларын тек ашып қоймай, сонымен бірте бұрын табиғатта болмаған, заттардың сондай сапалық анықтылықтарын жасай бастады.

Алғашқы грек ойшылдары, дұрысында, тікелей қатынастарды әмбебаптандырды, олар үшін бүкіл әлем тікелейлік, сезімдік-нақтылық формасында көрініс тапты. Сондықтан тікелейліктің жалпылама заңдары, мәңгі қалыптасу оларға ғаламның, ғарыштың жалпы қамтушы және мәңгі заңдары ретінде елестеді.

Философиялық ой дамуындағы атап өтерліктей прогреске мөлшер (сан) категориясын ашу және зерттеу де жатады. Әрине, адамзат бұл ұғымды қай заманда ашты және онымен амал жасады. Алайда мөлшер ұғымын арнаулы талдау, оны ғарыштың жалпылама сипаттамасы ретінде қарастыру Пифагор философиясынан басталады. Ал мөлшерлік қатынастарды әлемнің жалпылама анықтаулары ретінде қабылдап және осы арқылы оларды асыра дәріптеп, пифагорлықтар заттардың нақтылы қатынастарын мөлшерлік сипаттамаларға күштеп енгізе бастады және оларды бір-біріне сәйкестендіруге тырысты. "Қалай оларға көрінгендей, ондық, - деп Аристотель, пифагорлықтар туралы жазғандай, - әлдебір жетілген болып табылады және сандардың бүкіл табиғатын қамтиды; сондықтан, олардың айтуынша, қозғаушы аспан денелері де он, ал тек тоғызы көрінетіндіктен, олар оныншыны "қарсы жер" деп жариялады"192.

Әрине, әрбір философиялық жүйе, дамыған теориялық ойлаудың формасы бола тұрып, категориялық анықтамалардың кең шеңберінде ойлайды. Бірақ қашан пифагорлық философияның жетістігі - мөлшер (сан) категориясын ашу деп жариялағанда, бұл осыған дейін адамдар нәрселер мен құбылыстардың мөлшерлік қатынастарын білмеді дегенді білдірмейді. Бұл жерде әңгіме Пифагор және оның ізбасарларының философиясында мөлшерлік қатынастардың әмбебаптандырылғаны және жалпылама анықтамалар мәртебесіне ие болғандығы туралы болып отыр. Пифагор түсінігінде мөлшер (сан) әлем мен ойлаудың анықтаушы ұстыны болды.

Сонда да мөлшерлік қатынастарды әлемнің әмбебап бастамасы ретінде алға шығару заттардың тікелей сапалық сипаттамаларын әмбебаптандырумен салыстырғанда бір қадам алға басу болды. Сонымен бірге, ионийлікпен салыстырғанда пифагорлық философияның прогрессивті сипатын атай келе, біз Пифагор жаңалығының қоғамдық іс-әрекет мен танымдық әрекеттің біршама жоғары деңгейіне негізделгенін есте ұстаймыз.

Мөлшер категориясын талдау, оның барған сайын жаңа анықтауларын табу іс-әрекет, философия және нақтылы білімдердің ары қарай дамуымен байланысты. Мөлшер категориясын зерттеуге өз үлесін сонымен бірге элеаттар, кейінірек Демокрит, Платон, Аристотель, ал Жаңа дәуірде Декарт, Спиноза, Лейбниц, Кант, Гегель және т.б. қосты. Осы себептен, қашан сөз нақтылы-жалпылама мөлшер ұғымы туралы болып отырғанда, онда бұл категорияның даму тарихына, тарихи қалыптасу тәсіліне көз жүгіртіп өту қажет.

Көпсанды анықтаулардың бірлігі ретіндегі мөлшердің нақтылы ұғымы бұл тарихи дамудың қорытындысы, жиынтығы және логикасы ретінде көрініс табады.

Пифагор бірінші болып мөлшерлік қатынастарды анықтауда мөлшердің маңыздылығына назар аударды, дегенмен ол бұл маңыздылықты асыра дәріптеп жібереді. Үздіктілік және үздіксіздік, кеңістік және уақыт, шама және мөлшерлестік сияқты санның сондай терең анықтауларының ашылуы мен негізделуі - күмәнсіз, антик ойшылдарының жетістігі. Олар сонымен бірге тікелейлік қалыптасуының жалпылама заңын, оның қайшылықтығын ашты, тікелей өмір сүруші нақтылықтың жалпылама логикасын айқындады.

Жеке алғанда, Гераклит тек сапа категориясын дамытып қоймай, тікелейлік логикасы ретінде қалыптасу категориясын да зерттеді. Ойлау саласында ол тікелейліктің имманентті ұстыны ретінде пайда болу мен жойылудың бірлігін негіздеді. Ол бірінші рет әлемде бәрі ағында, бәрі өзгереді, бәрі бір-біріне ауысады деген, терең диалектикалық ойды айтты. Әлемнің қалыпты күйі - бұл мәңгі қалыптасу, пайда болу мен жоюдың бірлігі. Философ мәңгі қалыптасатын әлемнің қайнары ретінде қайшылықты, қарама-қарсылықтардың бірлігін ашты.

Гераклит тек жалғыз әлемді - тірі және тікелей тұтастық әлемін білді. Сондықтан ол, барлық гректер сияқты даму ұстынын - дамудың қайнары ретіндегі қарама-қарсылықтардың тепе-теңдігін әлі білмеді.

Өлшем ұғымының элементтері грек ойлауында бұрын да бар болған. Бірақ тек Пифагор, Гераклит және Демокрит өлшем туралы түсінікті категориялық анықтама деңгейіне көтерді. Гераклиттің бағасыз жетістігіне, күмәнсіз, логосты - тікелей тұтастықтың логикасын ашу жатады. Өзінің логикалық мазмұны бойынша Гераклиттің логосы, оның ішкі анықтаулары өлшем категориясымен дәл келеді, өйткені тікелейлік логикасы - бұл сапа, сан, өлшем категорияларымен білдірілген, жалпылама анықтамалардың бірлігі және сондықтан атап айтқанда өлшемде тікелейлік саласының барлық әмбебап анықтаулары синтезденеді және түйінделеді. Тікелейлік саласы үшін өлшем категориясы дамыған тұтастық үшін "идея" категориясы ие болатындай маңыздылықты алады.

Таным тарихын байыпты зерттеу, бірінші грек ойшылдарының категориялар мен ұғымдар арқылы шындықтың деректері мен құбылыстарын меңгергеніне сендіреді. Фалес және Анаксимандрдан Гераклит пен Парменидке дейін антик философтарының ойлауында сапа, сол және басқа, өзінде және басқа үшін, шекті және шексіз, түпкі және түпсіз, кеңістік және уақыт, үздікті және үздіксіз, өлшем, бірегей және көп және т.б. сияқты категориялар мен ұғымдардың негізінен әрекет еткеніне көз жеткізуге болады.

Қарастырылатын уақытта грек әлемі, оның қоғамдық практикасы мен санасы, бұрын айтылғандай, тірі тікелей шындықпен істес болды. Тірі және әлі аз өзгертілген табиғи ортада сондай қарапайым және турашыл адамдар өмір сүрді, еңбек етті және әлемді таныды және олардың бір-біріне қарым-қатынасы да ашық әрі тұтас болды. Осыған сай олар табиғатты да, ғарышты да тұтасымен қабылдады. Әрине, табиғат пен өздерін меңгеруде оларды сапа, мөлшер, өлшем, қалыптасу сияқты ойлаудың жалпылама анықтылықтары әбден қанағаттандырды.

Қоғамдық іс-әрекеттің прогресі, еңбек бөлінуінің жаңа формаларының пайда болуы, қоғамдық өмірдегі жатсыну элементтерінің ары қарай өрістеуі тікелей қатынастар деп аталатын әлемнің қирай бастауына біртіндеп орын берді. Қоғамдық даму нәтижесінде бұрынғы сана формасында, бұрынғы философияда дағдарыс басталды. Кезінде субстанционалды болып көрінген қатынастар енді ондай болудан қалды; қоғамда, оның санасында тікелейлік қатынастарының тіршіліктің әлеміне деген сезімсіздік элементтері тоқтаусыз дами бастады. Философиялық сананың бұрынғы формасының, оның дүниені игерудің категориялық формаларының, ең аз дегенде шындыққа сәйкес келмейді деп, енді қарастырыла басталуы түсінікті. Сондықтан жаңа қатынастардың идеологтары сезімдік және тікелейлік әлемді, оның логикасын және негізгі ұстындарын батыл сынай бастады.

Қоғамдық іс-әрекет пен ойлау енді адамға жаңа әлемді, ол тікелей қатынастар әлемінен түбегейлі айрықшаланатын, жанама қатынастар әлемін ашты. Бұл жаңа әлем адам санасында қосарланғандай болып және елестер әлемі, әлдебір ақиқатты емес ретінде қабылдана бастады. Осыдан танымның да жаңа міндеті - тікелейліктің, көріністер әлемінің шектерінен тыс өмір сүретін мәнділікті, жалпыламаны ашу шықты.

Сонымен, қоғамдық іс-әрекеттің, адамдық қарым-қатынастың дамуы және оны рухани-теориялық салада меңгеру түбінде жанамалық, жалпыламалық, мәнділік қатынастар әлемін ашуға жеткізеді. Соңғының ашылуы, оның жалпылама анықтауларын (категорияларын) жасап шығару мәдениет дамуында орасан зор мағынаға ие болды. Сезімдік-нақтылық, тікелейлік әлемінің ыдырауы және жанама, рефлексиялық қатынастардың ашылуы алдымен материалдық әрекет шеңберінде, нақтылы қарым-қатынас шеңберінде пайда болғанын және тек кейін адамдар оларды ойлауда да ашқанын атап өту керек.

Рефлекеиялық (мәндік) қатынастар шеңберінің адамдармен, алдымен олардың материалды іс-әрекетте, қоғамдық қатынастар жүйесінде ашылғаны, олар философиялық ойлауда жаңа ұстынды негіздеген, Сократ, Платон, Аристотельдің жетістіктерін кемітпейді, олар мәнділік, рефлексиялық қатынастар шеңберінің категорияларының жалпылама мағынасын ашты және жүйелі дәлелдеп берді.

Шынында да, егер бірінші грек материалистері, қалай атап өткеніміздей, бүкіл баршылықтың негізі деп сол немесе басқа сапалық анықталған затты есептесе, онда Анаксагордың өзі бастама табиғатын осылай түсінудің шектілігін және кемшілігін атап өтті. Оның пікірінше, тұтастықтың формасын ол анықтайтын, басқа бастама қажет. Табиғат нәрселері әртүрлі сапалық деңгейлерде болады, бұл түрлі формаларды, су, ауа, от және олардың қосындылары сияқты қарапайым элементтерден шыға отырып, түсіндіру мүмкін емес. Сондықтан бастама ретінде ол "нусты" (ақылды) ұйғарады.

Алайда Анаксагор бұл идеяны жүргізуде дәйекті болмады, бұл туралы өз куәлігін Аристотель қалдырды. "Анаксагор, - деп жазады ол, - ақылды дүние құрылысының құралы ретінде қарастырады және бірдеме қажеттілігі бойынша қандай себепте өмір сүреді деген қиындық, онда пайда болғанда, ол ақылға сілтеме жасайды, ал басқа жағдайларда ол, тек ақылды емес, не болса соның бәрін болып жатқанның себебі деп жариялайды"193. Бүкіл әділдігімен философиядағы рефлексиялық (мәндік) қатынастар идеясын негіздеу жетістігі, олар ең басынан жалпыламаның, тұтастықтың табиғатын ұғынуға ұмтылған, Сократ пен Платонның үлесіне жатады.

Жеке алғанда, Сократ өзгерумен, заттың бір формадан басқасына ауысуымен қатар жалпыламалықтың, орнықтының бар екендігін мойындады. Платон, өз кезегінде, үздіксіз өзгеретін және айқындалмаған туралы ақиқат білім бола алмайды деп атап өтеді, себебі ол тек жалпылама тұрақты және өзгермейтін туралы бола алады. Бұл қағида, мәнісінде, сократтық-платондық философияның шығу нүктесі болып табылады, оның алғышарттарына, бір жағынан, гераклиттік тұғырнама, ал басқасынан - элеаттардың көзқарастары жатады.

"Жасынан ең алдымен Кратилмен және гераклиттік көзқарастармен жақындасып, - деп жазады Аристотель, - оларға сай бүкіл сезімдік қабылданатын тұрақты өзгереді, ол туралы білім жоқ дегенді қабылдап, Платон кейін осындай ұстанымдарда болды. Ал Сократ адамгершілік мәселелерімен айналысқандықтан, табиғатты тұтасынан зерттемеді, ал адамгершілікте жалпыны іздеді және бірінші болып өз ойын анықтамаларға қарай бұрды. Сократ көзқарастарын меңгере келе, Платон осындай анықтамалардың сезімдік қабылданатынына емес, ол қайсыбір басқаға жататынын дәлелдеді, өйткені бірдемеге сезімдік қабылданатыннан анықтама беруге болмайды деп, ол есептеді, себебі ол тұрақты өзгеріп отырады"194.

Платон философиясында, ендеше, сезімнен жоғары идеяның сипаттамасы сезімдік және түпкі заттардан шұғыл ерекшеленеді. Егер Платон идеяның тұрақтылығын, шартсыздығын атап өтсе, онда шекті, сезімдік заттарға қатысты ол жалпылама және әмбебап өзгермелікті мойындады. Ол түпкі заттардың үздіксіз өзгеруін де, олар өздерінің түрлеріне келіп тірелмейтін, тектердің сақталатынын да әбден түсінді; барлық түрлер іштей анықталған, оларды элементтерге (су, ауа, от) әкеп тіреуге болмайды. Форманың, түрдің өмір сүруі үшін, заттардың түрлік табиғатын қалыптастыратын және анықтайтын, әлдене қажет.

Платон идеялардың, идеалдық мәндердің сезімдік заттармен ішкі байланысын сонда да түсінбеді, ол идеялар шексіз және сезімдіктен тыс табиғатқа ие, ал шекті заттар идеялардың тек жарқылдары, көріністері деп есептеді. Сондықтан идеялар шекті заттардың жиынтығы, ортақтығы емес, ол олардың түпкі шынайы алғы бейнелері болып алға шығады.

Платонға сай, шекті заттар шынайы өмір сүрмейді, идеялар өздерімен-өздері қандай болса, сондай болуға ұмтылады, бірақ ешқашан бұл деңгейге жете алмайды. Сондықтан, Платонның пайымдауынша, нақтылы затты қарастыруда оның идеалды үлгісін есте ұстау қажет, оның көріну формасынан бұрын, оны алдын ала білу қажет. Егер түпкі заттар сезім мүшелері арқылы танылса, онда өзімен-өзі өмір сүретін идея тек ақылмен ұғыныла алады. "Бірақ осыдан, - деп жазады Платон, - көруді, естуді, жалпы сезінуді бастаудан бұрын, біз қалайда өзіне өзі тепе-тең туралы білуіміз керек деген шығады"195.

Бірдемеде қателесе және алдана отырып, философ басқа да көреген болып шығады. Ол тек қана рефлексияланған (мәндік) қатынастар саласын ашып және негіздеп қоймай, бірақ сонымен бірге идея, жалпылама, тек, болмыс, тыныштық, қозғалыс, тепе-теңдік және айырмашылық сияқты категорияларды байыпты қарастырды. Платон бұл категориялардың дүниенің философиялық танымындағы маңыздылығын терең ашты.

Категориялар мәселесін зерттеуге үлкен үлесті Аристотель қосты. Ол өз зерттеуімен категориялардың кеңірек шеңберін қамтиды, бірақ одан да маңыздысына оларды қайсыбір жүйеге келтіру талпынысы жатады. Мәнісінде, оның үлесіне философия тарихындағы әмбебап категорияларды жіктеу жатады. Ол олардың жалпы санын да белгіледі, алдымен ол он категорияны суреттеп берді және кейін оларға тағы бесеуін қосты. Және оның бұл анық жетістігін атай келе, Ф.Энгельс былай деп жазады: тек Аристотельден логикалық категорияларды жүйелі зерттеу басталады.196

Аристотель философиясында мән, форма және материя, мүмкіндік және шындық сияқты сондай маңызды категориялар ашылған және негізделген. Оның үстіне Аристотель жалқы заттардың (мәндердің) нақтылы өмір сүруінен шығады.

Мәнге ол барлық көзқарастар тұрғысынан - ұғымы бойынша да, қызметі бойынша да, уақыты бойынша да басымдылық береді.

Алайда ол екінші мәнділіктердің (тектер, түрлер) бар екендігін де көрсетеді, маңызды болғанымен, олар сонда да бірінші мәндерден туынды.

Нақтылы мәннің мүмкіндігі мен шындығын түсіндіру үшін, Аристотель материя, форма, мақсат т.т. сияқты категорияларға көңіл аударады. Бірақ ол бұл бастамаларды санап өтумен шектелмейді, ол құрамдас мәннің пайда болуының тетігін түсіндіруге талпынады. Әрине, кез-келген зат пайда болуы үшін, одан ол тұратын, ең алдымен, субстрат қажет. Бірақ осының өзі нақтылы мәнді ұғыну үшін жеткіліксіз, онсыз зат ие болатынына қажет, онсыз сол бола алмайтын, тағы бірдеме қажет. Мысалы, жалғыз жезден эстетикалық сүйсіну нәрсесі ретіндегі жез мүсінін жасап шығару мүмкін емес, іштей байланысты нақтылық ретіндегі мән оны құрастырушы элементтердің қосындысына келіп тірелмейді деп, ол жазады. Аристотель, сол немесе басқа затты белгілі бір нақтылы мән ететін, соны айқындаудың қажеттілігіне міндеттеді. Егер кірпіш үйіндісі үйді, ал жез - мүсінді құрастырмайын болса, онда табиғи түрде мынадай сұрақ туындайды: не үйді үй, мүсінді мүсін етеді?

Ары қарай философ пайымдауын жалғастыра береді. Материясы жағынан әрбір нақтылы мән (зат) тек мүмкіндік болып табылады, ол болуға немесе болмауға қабілетті, ол әлі саны бойынша да, сапасы бойынша да, не басқа қасиеттері бойынша да белгіленбеген. Форма -міне бүл үлгі болып табылады. Заттардың тұрақты анықтылығы ретінде, заттың ұстыны ретінде ол көрініс табады. Ал егер осылай болса, онда зат формасы оның субстратынан шығарылмайды, кері жағдайда ол материалды бөлшектерден тұруы керек, бұл мүмкін емес, себебі бұл жағдайда осы форма үшін формалардың шексіздігі орын алады.

Аристотель форманы белсенді, әрекетшіл, әйтсе де қалыптасу және өзгеру қабілеттілігінен ажыраған, бастама ретінде қарастырады. Форманың материядан айырмашылығын философ мүмкіндік" және "шындық" қос категориялары арқылы білдіреді. Егер өткінші заттарға материя және форма, мүмкіндік және шындық тән болса, онда өзгермейтін заттар үшін тек шындық тән. Ары қарай, сондықтан, мүмкіндіктің шындыққа айналуы үдеріс болып табылады, оны тану үшін олардың екеуіне де ортақ -қозғалыстан шығу керек. Соңғы мүмкіндіктің шындыққа айналуы, форманың материяда жүзеге асуы болып табылады.

Аристотель өткінші және мәңгі заттарды ажыратады және бұл көзқараста мүмкіндік пен шындықты зерттейді. Мүмкіндік мәңгі заттарға тән емес және мәңгі қозғалыстағымен де осылай. Мәңгі қозғалыс тек шындық формасында өмір сүреді.

Рефлективтік қатынастар категорияларының ары қарай дамуы, осындай категорияларды тереңдете зерттеу (субстанция, мән, себептілік, өзара әрекет, кездейсоқтық пен қажеттілік, заң, материя, кеңістік сияқтыларды) Д.Бэкон, Б.Спиноза, Дж.Локк, Лейбниц, Д.Юм және француз материалистерінің философиялық жүйелерінде жүзеге асырылды. Бүкіл баршылықтың бірегей бастамасы ретінде Спиноза субстанцияны есептеді және осыдан шыға отырып, кейін материалды бастама идеясын қорытты және дамытты. Материалды субстанцияны Спиноза бүкіл әлемнің көптүрлілігінің негізінде жататын ретінде түсіндіреді. Ол өзі өзінің себебі (causa sui) болып табылады және өзінде өзінің өмір сүруін қажетті түрде ұстап тұрады. "Субстанция деп мен, - дейді Спиноза, өзімен-өзі өмір сүретінді және өзін-өзі арқылы көрсететінді, яғни оның көрсетілуі басқа заттардың көрсетілуін керек қылмайтынды, одан ол шығатынды ұғынамын"197.

Атап айтқанда, Спинозаның субстанцияны өзі-өзінің себебі ретінде қарастыруы, оның маңызды жетістігі болып табылады. Егер пайымшыл, метафизикалық түсінікте себеп әрекетке қарама-қарсы ретінде қарастырылса, онда Спиноза философиясында себептіліктің басқа түсінігі жүзеге асырылады, өйткені өзі-өзінің себебі болып, ол әрекет ете отырып және әлдебір басқаны бөле келе, сонымен бірге тек өзін-өзі туындатып, сондықтан туындау актісінде бұл айырмашылықты алып тастайтын, сондай себептілік қана бола алады. "Бұл себеппен өзін әлдебір басқа ретінде ұйғару, - деп жазады Гегель, -бөлініп кету және сонымен бірге бұл жоғалтуды терістеу болып табылады; бұл - мүлдем спекулятивтік ұғым және тіпті, артық айтсақ, бүкіл спекулятивтегі негізгі ұғым. Онда себеп әрекетпен тепе-тең болып табылатын, ол шексіз себеп болып табылатын, сондықтан ол шексіз болып табылады..., егер де Спиноза causa sui ұғымында тұрғанды ары қарай дамытатын болса, онда оның субстанциясы әлдебір қозғалмайтын болмас еді"198.

Спинозаның субстанция, атрибуттар және модустар туралы ілімінде, субстанцияға жетекші магына бере отырып, бұл үш сәттерді бөліп көрсеткені маңызды. Тіпті Гегельдің өзі осында жалпы, ерекше, жалқымен қайсыбір ұқсастықты көрді. Расында, бұл ұғымдардың арақатынасын Спиноза қашанда шынайы мағынасында алмады, формалды қолданды, бірін басқасынан шығармады. Ол ерекше және жалқыда, олар бұл анықтамаларда қайсыбір ерекше формада көрініс табатын, негіздің субстанцияның ары қарай дамуы жүзеге асатынын, түсінбеді.

Лейбниц мүлдем қарама-қарсы идеядан шықты. Баршылықтың негізі сапасында индивидуалды рухани субстанциялардың абсолютті көптігін алды. Олар өзі-өздерін анықтайтын, қарапайым субстанциялық формаларды Лейбниц монадалар деп атады. Олар өздерінің ішкі мәнінде өзгермейді, бір монада басқасының себебі болып табылмайды. Әрбір монада әбден дербес, оның барлық анықтаулары мен түрлік өзгерістері оның өзінде жалғыз және ешқашан сырттан анықталмайды.

Көргеніміздей, Спиноза мен Лейбниц бастамы мәселесіне қанағаттандырарлықтай түсіндірме бере алмады. Спиноза, бәрін бірегейдің формасы ретінде ұғынуға талпына отырып, сол жерде-ақ алынбайтын кедергімен кездесті: философия әлі даму ұстынын субстанцияның тарихилығын білмегендіктен, ол көптеген субстанциялардың, формалардың және т.б. өмір сүруін түсіндіре алмады. Өз кезегінде Лейбниц, бұл кемшіліктен арылуға ниеттене отырып, көптеген субстанциялардың, мәндердің, монадалардың бар екендігін тұжырымдады, олар іштей нақтылы, тұтас және әрекетшіл, бірақ ол монадалардың бірлігі мен тұтастығын, бұл мәндердің бірлігі мен көптігін түсінуге қабілетсіз болып шықты. Сондықтан ол монадалардың монадасы - одан монадалардың өзара әрекетін қамтамасыз ететін, алдын ала белгіленген үйлесімдік тәуелді болатын, жоғарғы монада идеясына жүгінуге мәжбүр болды. Басқаша айтқанда, монадалар "теориясы" - құдай идеясынсыз (монадалар монадасы) әлемді түсіндіруге қабілетсіз, объективтік идеалист философиясының туындысы.

Себептілікті, өзара әрекетті, кездейсоқтық және қажеттілікті объективтік зерттеу жолында, материя, кеңістік пен уақыт ұғымдарын жалпылауда мәнді нәтижелерге француз материалистері жетті, дегенмен олардың бұл категорияларды түсіндіруі метафизикалық пен механицистік сипатта болды.

Жалпылама ұғымдарды (категорияларды) эмпиризм тұғырынан барынша дәйекті Локк қарастырды. Сондықтан ол біздің білімдеріміздің, сезімнің пайда болуы туралы мәселені тек негіздеумен шектелмеді, сонымен бірге пайым категорияларына сын берді. Соған қоса ол тәжірибеден тек қарапайым идеялар шығады, ал білімді құрастыратын, жалпы идеялар ақылмен жасалған және оларға шындықта ештеңе сәйкес келмейді және сондықтан олар адам рухының құдіреттілігіне қарағанда, оның әлсіздігі туралы көбірек куәландырады деп есептеді.

Локк субстанция ұғымын байыпты талдап шықты. Бірақ бұл мәселе бойынша оның тұғырнамасы қайшылықтарға толы, ол заттардан субстанцияның тек "тіреулерін" көрді, ал тектік мән деп заттар сапаларының жиынтығын мойындады. Біріншісін ол белгісіз, танымайтын деп жариялады, ал екіншісі - қол жеткізілетін, танымал диалектикалық ұстанымның болмауы Локкты нақтылы субстанция танымалдығын терістеуге әкелді. Локк мән мен құбылыс тек бірлікте болатынын, мәннің құбылыста көрінетінін, ал құбылыстың мәнді екендігін түсінбеді.

Мүмкін, жан әрекетінің (рефлексия идеясының) нәтижелері ретіндегі идеялар туралы пайымдай келе, оны Локк бейсаналы жіберген орын беруді, агностик Юм пайдаланып кетеді. Себептілік категориясын зерттей отырып, шындықтың өзіндік себептілік байланысына, бір құбылыстың басқасының артынан ілесуінен басқа ештеңе сәйкес келмейді деп, көріністегі себептіліктің жалпыламалығы мен қажеттілігі адамның құбылыстар ілесуін олардың арасындағы себептілік байланысымен теңестіруші субъективтік әдетіне негізделеді деп, ол жариялайды.

Юм біздің білімдерімізді кеңейтуге қабілетті және сол уақытта жалпылама, қажетті мағынаға ие бола алатын, пайымдаулардың мүмкіндігін терістейді. Оның пікірінше, тәжірибе бізге күнделікті өмірде пайдалы білім береді. Жалпылама және қажетті мағынаға ие болатын, білім тек ақылға жатады және сондықтан таза аналитикалық сипатта болады, себебі ақыл қажетті түрде бір ұғымды басқасымен, қашан бұл қосылуға дейін біріншісінің мазмұны екіншісінде тұрмағанда, қоса алмайды.

Сонымен, осыған дейін, қалай біз көргеніміздей, объективтік дүниенің жалпылама жағдайларын танудың белгілі бір сатылары ретіндегі категориялар негізінен онтологияда зерттеліп келді. Категорияларды зерттеуге Кант ұстыны басқа тұрғыдан келеді. Өз ізашарларынан айрықша ол категорияларды субъективтік әрекет кеңмәтінінде қарастырады, оларды сезім мен пайымның априорлы формалары ретінде, адам санасы белсенділігінің формалары ретінде түсіндіреді. Оның үстіне ол категориялар объективтік дүние мен оның заңдылықтарының нақтылы мазмұнын бейнелемейді, ал онсыз математиканың да, табиғатанудың да, метафизиканың да нақтылы өмір сүруі мүмкін емес, олар синтетикалық априорлық білімнің тек жалпылама шарттары болып табылады деп, қашанда атап өтеді.

Кант философиясында категориялар туралы ілім, ол тек сезімдік көптүрліліктің пайым категорияларымен қосылуы нәтижесінде мүмкін, ғылыми-теориялық білімнің (a priori синтетикалық пайымның) мүмкіндігін негіздеу қажеттілігіне байланысты қарастырылады. Кант бойынша, сезімдік танымның тек формасын, ал пайым - тәжірибе құбылыстарының байланысын тағайындайтын, форманы береді. Міне, осы форма ойлаудың жалпылама ұғымдары болып табылады. Категориялар өз нәрселілігімен объективті, ал аңдау тек категорияларға жеткізіле алатындығымен объективті.

Жалпылама пайымдық категориялар тек ойлау формаларына қатысты, олар өздерімен-өздері қандай да болсын мазмұннан айырылған.

Бірақ таза ұғымдар кез-келген тәжірибедегі мағынаға ие болуы керек. Тегі бойынша таза субъективтік бола тұрып, олар өз мағынасы бойынша эмпирикалық объективтікке талпынады. Қалай бұл жүзеге асады? Кантқа сай, біз өз танымымызда өзіндегі затпен істес болмайды. Өзіндегі зат не екендігі жөнінде, қалай сезімділік сияқты, солай пайым бізді аз нәрсеге үйретеді. Өзіндік зат танылмайды. Олар өмір сүреді және қайсыбір түрде біздің сезімдерімізге әсер етеді дегенді мойындаудан басқа, біз оларға ешқандай басқа анықтауларды тіркеп қоя алмаймыз. Қорытындысы: Кант: біздің заттар кеңістік пен уақытта орналасқан өлшемдерге ие, олардың мәнісі субстанцияда және олар себеп-салдарлық қатынаста тұр деп айтуға құқымыз жоқ. Кеңістік пен уақыт, Кант бойынша, заттардың өзімен-өздері болмысының объективтік формалары емес, адамдық пайымдаудың формалары болып табылады. Субстанцияның, себептіліктің, қажеттіліктің қатынастары - бұлар таза пайымдық формалар. Кантқа сәйкес, тәжірибеден ұғымдар алынған жоқ, ал тәжірибенің мүмкіндігі пайым категорияларымен себептелген. Оны Кант терістейтін, категориялар объективтік мағынаға олардың санадан тәуелсіз Дүниемен -трансценденттікпен, байланыстылығынан емес, ал олар кез-келген тәжірибенің жалпылама және қажетті шарттары болып табылатындығымен ие бола алады; олар, мәнісінде, тәжірибе нәрселерін өздері жасайды.

Канттың бүкіл идеализміне қарамай, оның философиядағы маңызды жетістігіне адам санасының белсенділігін, әрекетшілдігін атап өтуі, субъект және объект бірлігі тұғырнамасын жасап шығаруы, ойлау категорияларын сана мен өзіндік сананың белсенділігінің жалпылама шарттары ретінде қарастыруы жатады.

Осындай зерттеудің барысында Кант категориялар мәселесін талдаудың көптеген жаңа қырларын тапты және бөліп көрсетті, бұл классикалық неміс философиясының кейінгі өкілдерімен жан-жақты дамытылды.

Оның үстіне, қайсыбір шамада Кант категорияларды дедукция негізінде жүйеге келтіре алды. Ол категориялар кестесін жасап шығаруды және жаңа философияда бірінші болып логикалық категориялар дедукциясын негіздеуде бір ұстынның маңыздылығын атап өтті. Кант Аристотельді, оның пікірінше, тек категорияларды суреттеп бергені, тек олардың табиғатын анықтағаны үшін, бірақ осы жерде дедукция ережелерімен жүрмегені және тіпті қаншама категориялар бар екендігін білмегені үшін сынады, өйткені ол алдымен предикаменттер деп аталған он категорияларды суреттеді, кейін оларды постпредикаменттер деп атаған, тағы бесеуін баяндады.

Категориялар дедукциясында Кант, олардан категориялар шығатындай болған, ой пайымдарының төрт функциясына өзі дедукция негіздей отырып, бірегей ұстынды жүргізуге талпынды. Кант, логикалық пайымдауларда қаншама тектер бар болса, соншама таза ұғымдардың тектері болу керек деп пайымдады.

Біз үшін Кантпен мәселенің қойылғаны маңызды. Ол категорияларды шығару үшін оларды жай суреттеп беру жолының жарамайтындығын ашық түсінді, ол ең басынан қарастырудың пәндік саласын талдау қажетті деп есептеді.

Егер ақыл категориялардың қайнары болса, онда ол пайымдауларда өмір сүреді, көрініс табады. Категориялар кез-келген пайымдаудың жалпы шартына жатады. Осыдан пайымдаулардың жалпы саны, сыныптары бір мезгілде категориялардың жалпы саны және сыныптары болып табылады деген шығады.

Белгілі болғандай, Кантқа дейінгі логика пайымдаулардың тек төрт сыныптарын білді -саны бойынша, сапасы бойынша, қатынасы бойынша және модальдығы бойынша. Кант сипаттамасы бойынша, категориялар пайымдаулардың жалпы шарты болып табылатындықтан, сондықтан олардың әрқайсысы категориялардың үш түрін енгізетін, төрт сыныптан тұруға міндетті. Сондықтан, Канттың пайымдауынша, категориялардың жалпы саны пайымдау формаларының жалпы санымен бірдей, яғни олар он екі.

Категориялардың канттық кестесінде, кейін олардың ары қарай дамуында, логика және таным теориясы ретінде түсінілетін, диалектиканың құралуында маңызды орын алған, біршама жемісті идеялар ұсталып тұр. Сөз төмендегі туралы болып отыр. Кант кестесіндегі категориялардың әрбір сыныбы категориялардың бірдей санын - атап айтқанда үшті ұстап отыр. Оның үстіне үшіншісі сол сыныптың бірінші және екінші категорияларының қосындысынан шығады. Мысалы, тұтастық (тотальдық) канттық түсіндірмеде, бірлік ретінде қарастырылатын, көптік болып табылады; шектеу - бұл терістеумен байланысты, нақтылық; қарым-қатынас - бірін-бірі анықтайтын, субстанциялардың себептілігі; қажеттілік өз мүмкіндігі берілген, өмір сүру ретінде қарастырылады. Бірінші екі категорияның үшіншісімен өзара қатынасын талқылай келе, Кант соңғысы туынды емес, ал синтез, жаңа құрастырылу ретінде қарастыру керек деп, ескертеді.

Категорияларды зерттей отырып, олар кейінгі философияға мәнді әсер еткен, біршама жаңа идеяларды Кант айтқан. Оның категорияларды ойлаудың әмбебеп формалары ретінде қарастыруы, оларды жаңа трансценденттік логиканың пәні ретінде зерттеуі маңызды. Канттың категорияларды сана белсенділігінің формалары ретінде түсіндіруі, субъект және объект туралы ілімді жасап шығаруы, оның үстіне осында, өзіндік сананың әрекеті ретінде ұғынылатын, әрекет диалектикасына көңіл аударуы, атап өтуге тұратын нәрселер.

Дәйектілеу идеализм тұрғысынан категориялар дедукциясы мәселесін Фихте қойды және шешті, оған сай аңдау емес, енжар қабылдау емес, ол жасампаздық, жарату, әрекет ету ойлаудың, ақылдың арнаулы ерекшеліктері болып табылады. Осы себеп бойынша дедукция қайнарын ол Мен және мен еместің, субъекті мен объектінің өзара қатынасында, сол шектеуінде іздеді. Фихте түсінігіндегі ойлау категориялары субъекті мен объектіні өзгертудің сатылары, деңгейлері, еркіндік формасының ерекше тегі, өзіндік сана шығармашылығы болып алға шығады.

Бұл мәселені зерттеуде кейбір нәтижелерге Шеллинг те жетті. Алайда ірі табысқа идеализм тұғырынан тек Гегель жете алды, ол категорияларды рухани мәдениет дамуы кеңмәтінінде қарастырды. Егер Кантқа дейінгі философияда категориялар онтологиялық қырынан қарастырылса, ал Кант оларды сананың априорлы формалары ретінде гносеологиялық функция жағынан зерттесе, онда Гегель, болмыс пен ойлаудың тепе-теңдігі тұғырнамасынан шыға отырып, категорияларды объективтік пен субъективтіктің бірлігі ретінде түсіндіреді. Сондықтан ол, оған шындықта ештеңе сәйкес келмейтін, ақыл мен парасаттылықты тек субъективті қабілеттілік деп түсіндіріп келген Кантпен шешімді келіспейді. Канттан айрықша, Гегель ақылды, ойлауды, идеяны мүлдем басқаша түсінеді: ол ақылға, идеяға тек эмпирикалық, шекті шындық қана сәйкес келмейді, ал керісінше, ол ақиқат шындық болып табылатын, ақылдылық, идеяның өзі сәйкес келеді деп есептеді. Ақылдылық, ойлаудың субъективтігі туралы, Гегель бойынша, қашан ол әлі сезім мен пайым сатысында тұрғанда айтуға болады. Егер адами ойлау өз дамуында ақыл сатысына жетсе, онда ол субъективті болудан қалады, өйткені заттар мен құбылыстарда объективті-жалпыламаға, ақылға сайға жетеді. Осындай түсінік Гегельге абсолют туралы, объективтік пен субъективтіктің, болмыс пен ойлаудың бірлігі ретіндегі ақыл туралы мүлдем жаңа ілімді қорытып шығаруға мүмкіндік берді.

Өз ізашарларынан бөлек Гегель ойлау (ақыл) деп ол өзін-өзі және бүкіл адамдық материалды және рухани мәдениетті туындататын, әлдебір объективті үдерісті, рух әрекетін түсінді. Бүкіл мәдениет әлемін тудыруға қабілетті, объективті, әмбебап ойлау нақтылы түрде тек бүкіл категориялар жүйесінде, олардың өзегі қарама-қарасылықтардың күресі және бірлігі болып табылатын, ойлаудың әмбебап заңдары негізінде әрекет етеді.

Гегель логикалық категориялардың ішкі өзара байланысын, мазмұнды дедукциясын негіздеуге талпынды. Оның үстіне ол философия тарихына сүйенді, таным тарихын кең қамтыды, адам санасының қарыштаушы қозғалысын терең талдады. Осының бәрі Гегель үшін логикалық категориялардың ішкі өзара байланысы мен дәйектілігін негіздеуге кеңірек түпнегіз қызметін атқарды. Бұл жеткілікті кең тарихи және логикалық негіз Гегельге өзінен бұрынғыларға қарағанда философиялық категориялардың, ұғымдардың анағұрлым бай өрісін қарастыруға және ойлау анықтауларының жүйесін тереңірек негіздеуге мүмкіндік берді.

Кантпен салыстырғанда Гегель ұстынының шынайы артықшылығы, оның категорияларды, олардың дәйектілігін және өзара байланысын адам санасының дамуы кеңмәтінінде, расында, философпен мистификацияланған болса да, адами рухани мәдениет құрамында қарастыруында тұрады.

Гегель логикасында, ендеше, категориялардың жүйесі және жүйелілігі туралы төлтума ілім құрастырылып шығарылған. Гегель категориялардың жүйелілігі мен ішкі байланысын даму, қайшылық, нақтылық, абстрактыдан нақтылыға өрлеу, тарихи және логикалық сияқты, диалектиканың сондай ұстындарын терең және түп негізді зерттеу арқылы ғылыми деңгейге көтерді.

Логикалық категориялар жүйелілігінің Гегельдік түсінігі, олардың иелері тек заттардың сыртқы байланыстары мен олардың коррелятивті қатынастарын ғана көретін, сол жеңіл-желпі түсінікпен ортақ ештеңесі жоқ. Гегель түсінігіндегі жүйе - бұл ең алдымен, ұғымдарды құрастыруға әкелетін, идеялардың даму нәтижесі - соңғы, ойлаудың абстрактылы тікелейліктерінен басталып, қайшылық және шешу арқылы, олар да дамитын, барған сайын жаңа формаларды құрастырады және оның үстіне олардың қайшылығы ашылады, ал оның шешілуі жаңа формалар құрастырудың пайда болуына әкеледі және ары қарай осылай жүре береді.

"Логика ғылымында" абстрактылықтан нақтылыққа қарай өрлеу нәтижесінде Гегель логикалық категориялардың ішкі өзара байланысын, олардың мазмұнды субординациясын талдап шықты. Алайда ол осында, таза мәндер туралы ғылым болып табылатын логикада, олар өздерімен-өздері бастапқы болып табылады-мыс және табиғат пен қоғамның алдын алады деп есептелетін идеялардың, ойлаудың таза логикалық дамуына көз тастап, елестерге ұрынып кетеді. Іс жүзінде гегельдік логика, категориялар жүйесі әбден өмірлік негізге ие, ол нақтылы адамзат тарихынан абстрактыланған, ол ойшылмен мистификацияланған философия тарихының дамуынан алынған деп айтуға болады. Басқаша айтқанда, өз категориялары жүйесін негіздеуде Гегель өзі жасап шығарған тарихилық пен логикалық ұстынына сүйенеді. Логикалық категориялардың ішкі өзара байланысын ол нақтылы философиялық білім тарихынан алған, бірақ идеалист бола тұрып, ол бүл үдерісті бұрмалады және мистификациялады, өйткені нақтылы таным тарихынан абстракцияланған идеялар мен категориялар, нақтылы түпнегізден аластатылады және жаттанады және басынан өмір сүретіндей, дербес баршылыққа ие және тек табиғат пен нақтылы тарихта көрініс табатындай болып, ойша жорытылады...

...Ғылымдардың бірлескен әрекетінің көрініс формасы болып алдыңғы қатарға диалектика категорияларының белгілі бір тобының шығарылуы, сипатты. Солай, классикалық механика тұғырнамасының дамуы болмыс, кеңістік, уақыт және т.б. ұғымдарды бөліп көрсетті, математикалық таным эволюциясы шындықтағы мөлшерлік қатынастар мен кеңістік формаларына назар аудартты, кванттық механика кездейсоқ және қажеттілік және т.б. мәселелерімен байланысты сұрақтарға көңіл бөлді.

Ендеше, ғылыми таным, тұтасымен алғанда ойлаудың категориялылығы мәселесіне тікелей болмаса да, ғылыми танымның өзіндік ұстындары сапасында сонымен бірге категорияларды қабылдайды, қайтадан өзгертеді, түйіндейді. Бұл қатынаста ғылыми танымда қайшылық ұстыны ерекше жасампаздық рөл атқарады, қазіргі ғылымда нақтылылық ұстынымен де осылай; категориялар топтарының "авангардшылдығы" қағидасына сай биологиялық білімнің эволюциясы мәнді әрі жаңа түрде даму ұстынының маңайына өз назарын жинақтады; геологиялық ғылымның дамуы мазмұн және форма мәселелерінің төңірегінде түйінделді: физикалық-географиялық ғылымдардың прогресі, тұтастық мәселесінің ерекше түсіндірмесін берді.

Түйіндей келе, әрбір ғылыми пән дамуының тарихи жүрісі, тұтас алғанда, біздің мүдделі жағымызда таным формалары ретіндегі диалектика категорияларының бүкіл топтамасының әсеріне ұшырай отырып, бәлкім, бірінші қатарға нақтылы гносеологиялық және әдіснамалық ықпалдары мағынасында оны алға шығара отырып, атап айтқанда, белгілі бір категориялар тобын байыпты зерттеуге түрткі болды. Сондықтан бұл жағынан ғылыми таным тарихының дамуын егжей-тегжейлі зерттеу диалектика категорияларының бізді қызықтыратын субординациясын айқындауға жағымды әсер етеді, логикалық категориялар мен материалистік диалектиканың ұстындарын жүйелендіру де осылай болып шығады.

Ғылымның болмысы мен дамуының маңызды формасы ғылыми теория болып табылады, онда да объектінің өмір сүруінің идеалды жалпылама шарты, мүмкіндігі мен шындығы беріледі. Тұтас құрылым ретіндегі теорияны құрастыру және қалыптастыру үдерісінде диалектиканың тек жеке ұғымдары мен ұстындары емес, онда тұтасымен диалектика, барлық категориялар мен заңдар әрекет етеді. Сондықтан кез-келген ғылыми теорияның ішкі тетігін, ішкі өзара байланыстарын талдау, біздің ойымызша, диалектикалық категорияларды жүйелендіруде белгілі бір эвристикалық мағынаға ие.

Қалай тұтас теорияны қалыптастыру болсын, солай оның дамуының нақтылы кезеңдерін ұғыну болсын диалектика категорияларының әдіснамалық функциясы өте маңызды, оған жататыны: пәндік саланы таңдау, бастауды айқындау, жалпылама ұстынды негіздеу, теорияның (заңның) негізгі ұғымын айқындау және мәннің көрініс формаларымен, түпнегізді қағидалардың (ұстындардың) эмпирикалық деректермен диалектикалық байланысын ашу және бүкіл тұтас теория, оның қалыптасуы мен дамуының сатылары абстрактылықтан нақтылыққа қарай өрлеу ұстынын дәйекті қолдануды; объективтік шындық, объект пен субъект, бейнелеу, мөлшер мен сапа, шама, мән, қайшылық, негіз, заң, шындық, қажеттілік, субстанция, себептілік, өзара әрекет, тұтастық, даму т.т. сияқты жалпылама логикалық категорияларды терең түсіну мен ұғынуды ұйғарады199.

Нәрестенің ақыл-ойының дамуы және логикалық

категорияларды жүйелеу мәселесі

Диалектикалық логика үшін... нәрестенің ақылы дамуын зерттеу, оның тұлға ретінде қалыптасуын қарастыру маңызды.

Бұл тұғырнамаға сай, өзінің туған күнінен бастап нәресте әлі адамдық анықтылықтың бәріне, соның сапаларына ие емес; ол оның морфологиясымен, тәннің белгілі құрылысымен, ми қызметі сапасымен және биологиялық ерекшеліктерімен, тек сондай қажетті алғышарттарымен өмірге келеді, олар адамзат тегі қалыптасуының тарихымен де қатысты. Нәресте шынайы мағынадағы адам болуы үшін, ол заттық іс-әрекетті, қоғамдық қатынастар жүйесін және мәдениетті меңгеруі қажет. Адам баласы өзінің ой дамуының үдерісінде тіршіліктің алғашқы жылдары бойында қысқаша (логикалық) адами іс-әрекет, қарым-қатынас, мәдениет тарихын өтеді және қайталайды. Сондықтан баланың ақыл-ойы дамуын, бұл дамудың теориялық кезеңдерін айқындауды талдау логикалық категориялар қалыптасуын, оның ішкі өзара байланыстары мен дәйектілігін түсіну үшін өте маңызды.

Психика дамуын, ақыл-ой дамуын, балаларда тұлғаның қалыптасуын зерттеу - тым күрделі мәселе. Оның психикасының, ойлауының қалыптасуы тек арнаулы ұйымдастырылған педагогикалық үдеріс әсерімен ғана емес, ол күрделі және қайшылықты әлеуметтік жағдайда жүзеге асады. Іс жүзінде нәресте туа сала түрлі адамдармен педагогикалық ойластырылған да, стихиялық та аса көп қарым-қатынастарға түседі. Олар нәрестеде адамдық сапалар мен қабілеттердің пайда болуың қамтамасыз ететін, сол факторлар мен нақтылы өмірмен кездесуді олардың арасынан бөліп көрсету қарапайым міндет емес. "Әрине, - деп жазады, А.Н.Мещеряков, - балаға оның қоршап тұрған ортасының бүкіл көптүрлі факторларының әсерін ескеру және бақылау мүмкін емес. Бұл факторлардың көптүрлілігінен және күрделілігінен олардың әсерін қайсыбір айтарлықтай толықтығымен бекіту және бақылау мүмкін емес. Қайсыбір фактордың мағынасын зерттеу үшін оны басқаларынан бөліп алып және оның оқшау әрекетін бақылау керек"200, бірақ бұл орындалмайды және дұрыс емес. Дегенмен осында қайсыбір мағына да жоқ. Ол қаншама тиімді болғанымен, жеке алынған тәрбие туралы, тұтас адамның қалыптасуын шешу рөлді атқармайды және атқара алмайды, мәселе осыда тұр. Тіпті Гегель өз уақытында, кез-келген үдерістің нәтижесі оның бастамасы сияқты абстрактылы деген. Сондықтан қалай биологиялық толық сау нәресте түбінде әлеуметтік ағзаның толық мүшесі бола алатынын түсіну үшін, қарапайым жаңа психикалық құрастырылулардан бастап, тұлғаның рухани-практикалық әрекетінің күрделі көріністерімен аяқтай келе, бала психикасы қалыптасуының бүкіл жолына көз тастау қажет.

Ғылым, өкінішке орай, ол да туғаннан бастап, күнбе-күн бүкіл егжей-тегжейлерімен белгіленген, тым болмаса бір адамның тұлғасы қалыптасуына арналған, құжатқа ие емес. Сондықтан онда туа біте естімейтін және көре алмайтын балалардың психикасы қалай қалыптасатыны туралы толық мағлұмат берілген, осы себеппен қайталанбайтын құжат болып табылатын, А.И.Мещеряковтың "Көрмейтін, естімейтін, сөйлемейтін балалар" атты кітабының үлкен құндылығы анық, яғни онда бұл сөздің толық мағынасында баланың адам болып қалыптасу үдерісі оның бүкіл тұтастығында қалпына келтіріледі.

Бұл өте күрделі мәселені шешу барысында адамдық ойлау пайда болуы мен дамуының жалпылама түбегейлі заңдылықтары айрықша көрнекі көрініс табады. Өз жұмысында педагог-тәрбиешілер мынадай түпнегізді идеяларды басшылыққа алды: 1) адамдық сапалар адамның табиғи анықтылықтарында емес, ол әрекет пен қарым-қатынастың тәсілдері мен формаларында тұрады; 2) адам тек қоғамдық заттық іс-әрекетпен айналыса отырып, адаммен адам үшін жасалған заттарды меңгере келе, адамдық қарым-қатынас тәсілін бойына сіңіре отырып, әлеуметтік қозғалыс шеңберіне ене келе. адам болып қалыптасады, адамдық мәнге ие болады, логикалық ойлау мен тұтас психиканы қалыптастырады.

Бірақ бұл үдерістің белсенді мүшелері дені сау, кәдімгі балалар бола алады, белгілі болғандай, оларды туа сала адамдық әрекет шеңберіне, адамдық қарым-қатынастар жүйесіне қамти бастайды, оларда заттармен белгілі бір түрде әрекет ету машықтығын қалыптастырады. Мүлдем басқа жағдайда туа біте көрмейтін, естімейтін, сөйлемейтін балалар тұр. Көру және есту қабілеттері болмағандықтан олардың басқа адамдармен қарым-қатынасы тым қиындатылған. Бұл себептен арнайы балалар үйіне түскенге дейін (тек егер ата-аналары олардың тәрбиесімен саналы арнайы айналыспаса) олардың көпшілігінде адамдық қарым-қатынас тәсілі жоқ, заттармен дұрыс айналыса алмайды. Өзінің психикалық және ақыл-ойлық даму деңгейі бойынша көрмейтін, естімейтін, сөйлемейтін балалар бастапқыда тым төменгі деңгейде қалып қойған: оларда тіл де, ойлау да, сана да, адамдық эмоциялар да жоқ, дегенмен олардың биологиялық қалыпты миы бар. "Туа біте көрмейтін, естімейтін, сөйлемейтін балалар, не көру мен естуді тым ерте жасында жоғалтып алғандар, - деп жазады А.И.Мещеряков, қалыпты адамдық қарым-қатынастан айырылады. Олар жалғыздыққа ұшырайды. Бұл жалғыздық -психиканың дамымауы немесе деградациясының себебі. Сондықтан көрмейтін, естімейтін, сөйлемейтін бала - бұл адамдық психикасыз, бірақ оны толық дамытуға мүмкіндігі бар жан" (14-6.).

Көретініміздей, әбден нақтылы міндет тұрды: жарымжан балаларды адамдық қарым-қатынас жүйесіне, адамдық әрекет пен мәдениет шеңберіне қамту. Бірақ психиканы, ойлауды қалыптастыруды неден бастау керек, көруден, тілден, естуден айырылған балаларды әлеуметтік әрекет пен қарым-қатынас шеңберіне қамту үшін, қандай форманы тандап алу керек? Ол күмәнсыз, қарым-қатынас құралы және ойлау мен психиканы дамытудағы мәнді фактор болып табылатын, тілді қалыптастырудан бастау сияқты болып көрінеді. Бірақ балаларда сыртқы ортаны сезімдік қабылдаудың маңызды құралдарының жоқтығы осындай жұмысты бастауды мүмкін қылмады, өйткені тіл қоршаған дүниені тікелей бейнелеу жүйесіне сүйену арқылы ғана қалыптасады. Шынында да қайсыбір жалпылама негіз тауып алу керек болды, оған сүйене отырып, көрмейтін, естімейтін, сөйлемейтін балаларда бүкіл адамдық сапалар мен қабілеттерді қалыптастыруға болады.

Адам қалыптасуындағы осындай бастама тұтас заттық әрекет болып табылады. Атап айтқанда, еңбек әрекеті мен қарым-қатынас үдерісінде көрмейтін, естімейтін, сөйлемейтін балаларға қоғаммен жасалып шығарылған заттармен әрекет тәсілін игеру мүмкін болды, олар адамдық қарым-қатынас және өз мұқтаждықтарын адамша өтеу қабілеттілігін үйренуге міндетті болды.

"Бала заттар дүниесінде әрекет етуге үйрену үдерісінде, заттармен іс істеуді меңгере отырып, олардың қоғамдық мағынасында өзіне сіңіреді; заттардың қоғамдық мағыналары олардың объективті қасиеттері болып шығады және жиынтығында олардың мәнін білдіреді. Оларды көрмеушілік-естімеушілік-сөйлемеушілік теориясында біз басшылыққа алғымыз келген және көрмейтін, естімейтін, сөйлемейтін балаларды тәрбиелеу практикасында жүзеге асырған, баланың іс-әрекеті мен психикасын қалыптастырудың жалпы ұстындары тап осындай" (75-6.).

Бала ақыл-ойын қалыптастыру үдерісі, көріп отырғанымыздай, адамның өзінің тарихи қалыптасуымен жалпы бірдей болып келеді.

Көрмейтін, естімейтін, сөйлемейтін нәрестелерді (дегенмен, әбден сауларымен де тап солай) тәрбиелеудің бастапқы кезеңінде оларға өндірілген қарым-қатынас пен тұрмыс заттарын пайдалана білу әдеттері тірі ағзаның қарапайым табиғи мұқтаждықтарына (тамақтану, су ішу және дәретке бару) сай жүзеге асырылады. Әрине, бірінші адамдық мұқтаждықтарды қалыптастыру әдістемесі сау және жарымжан балаларда әртүрлі. Көру, есту, сөйлеу қабілеттіліктеріне ие бола, ондайлар оған ұсынылып отырған нәрселердің функциялары мен практикалық міндеттерін біршама жылдам және жеңіл меңгереді, оларды пайдалануға, оларды ажырата білуге және басқаларының арасында керек нәрсені тауып алуға тез үйренеді.

Көрмейтін, естімейтін, сөйлемейтін балалармен мәселе мүлдем басқа. Осындай балаларды арнаулы әрекетпен қамтудан бұрын ол нәрселер туралы, олардың қоғамдық функциялары мен міндеттері туралы олар ешқандай түсінікке ие емес. Ал сондықтан оларда заттарға деген ешқандай қатынас жоқ. Тәрбие алу басталғанға дейін әлем осындай балалар үшін бос және затсыздандырылған. Әрине, тұрмыстық заттармен ол тікелей қақтығысқанда, олардың бар екендігін ол біле алады, бірақ олар ол үшін өздерінің функцияларында, өздерінің қоғамдық мағыналарында өмір сүрмейді (75-6.).

Әрине, көрмейтін, естімейтін, сөйлемейтін бала өз қалыптасуының бастапқы кезеңінде заттарға еш қызығу танытпайды, оларды білуге деген еш мұқтаждық көрсетпейді, онда бағдарлық-зерттеу әрекетінің еш дайындығы жоқ. "Егер осындай балаға нәрселерді "қарап шығу" үшін берсе ол оларды сол мезгілді түсіріп алады, тіпті олармен танысқысы келмейді. Бұл түсінікті де, себебі балаға беретін нәрселер ол үшін маңызды емес және тактильдік әсерлер қаншама жаңа болғанымен, түрлі нәрселерді бала қолына ұстату талпыныстары онда бағдарлық қайтарымдарды шақырмайды" (75- 76-бб.).

Әбден нақтылы мәселе туындайды: баланың затқа қатынасын қалай қалыптастыру керек? Көптеген басқа заттардың арасынан оны бөліп шығаруға қалай үйрету керек? Соған деген бағдарлық-ізденістік мұқтаждықты балада қалай қалыптастыру керек? Бұл үшін ең алдымен әрекетке араластырды, өзінің табиғи мұқтаждықтарын (тамақ жеу, ішу және т.б.) өтеуді үйретті және оны тікелей емес, ал адамша - адам үшін адаммен жасалған, құралдар, заттар арқылы істетеді. "Қоршаған дүниенің нәрселерімен бірінші танысу, - деп жазады А.И.Мещеряков, - қарапайым табиғи мұқтаждықтарды қанағаттандыру бойынша әрекет үдерісінде жүзеге асады" (76-6.).

Бұл әрекеттің басталуына дейін көрмейтін, естімейтін, сөйлемейтіндерде әлі жеке адамдық мұқтаждықтар жоқ. Осындай балаларда бар табиғи мұқтаждықтар "әлі мақсатқа бағытталған әрекеттің қозғаушысы бола алмайды, сондықтан бірінші кезеңде ешқандай адамдық әрекет те жоқ. Тек заттандырыла отырып және адами, құралдық тәсілдермен орындала келе, бұл мұқтаждықтар шынайы адамдықтарға айналады" (76-6.).

Көріп отырғанымыздай, ағзаның табиғи мұқтаждықтарын құралдар, жасанды заттар арқылы өтеу көрмейтін, естімейтін, сөйлей алмайтын балалардың адамдану үдерісінің, олардың қоғамдық тәжірибені игеруінің бастамасы сияқты көрініс табады. Заттарды қоғамдық пайдалану тәсілін үйрене отырып, бала адамзаттың әлеуметтік тәжірибесін меңгереді, өзінде барлық шынайы адамдық мұқтаждықтарды қалыптастырады.

Қасық, шанышқы, ыдыс сияқты қарапайым заттарды пайдалана білу машықтығын қалыптастыру олардың мағынасын игеруге себепші болады. Жалпы алғанда, көрмейтін, естімейтін, сөйлей алмайтын балаларда танымдық қызығушылық тек олардың өзіндік әрекетінде, нәрселерге деген іскерлік қатынасында қалыптасады. "Бұл "іскерлік" (ағза үшін) әрекет үдерісінде бала нәрселермен танысуға мәжбүр болады. Тамақтануда пайдаланылатын нәрселермен танысу, тікелей тамақтануды жалғастырудың шартына жатады, сондықтан ол мәжбүрлі. Басқа уақытта, тамақтану жағдайынан тыс бұл нәрселер онда бағдарлық қайтарымды шақырмайды (қолына ұстатыла сала, олар түсіп қалады немесе баламен кері итеріледі, бірақ тамақтану уақытында бұл нәрселерді кабылдау қалыптасады, бала үшін олар маңызды бола бастайды және ол оларды сипай бастайды" (77-6.).

Кез-келген cay баланың өмірінің алғашқы айларынан-ақ белгісіз нәрселерге, әсіресе, түрлі-түсті боялғандарға қызығушылық танытатыны, жалпы белгілі. Бірақ оның көзі көрмейтін бала үшін "пайдасыз" заттар мүлдем өмір сүрмейтіндей болады, "Үйретілмеген көрмейтін, естімейтін, сөйлей алмайтын баланың қолына ұстатылған, мүлдем белгісіз нәрсені ол қармайды: автоқалам, шырпы, карандаш және т.б. оның қолынан түсіп қалады немесе оларды лақтырып тастайды. Сол арқылы нәрестенің аузына дәм немесе сусын жетуі тоқтап қалған, кірленген еміздік немесе қасықтың өзгертілген формасы онда белсенді бағдарлау қайтарымын (қармауды) туындатады" (77-6.).

Көретініміздей, өздігінен қызығу, қоршағанға ырықсыз әуестену көрмейтін, естімейтін, сөйлей алмайтын балада өзінен-өзі пайда болмайды және бола алмайды, себебі әлем ол үшін қараңғы және үнсіз. Бұл мысалы, өзінің бүкіл көрнекілігімен, таным тек субъект-объект қатынастарында ғана іске асатындығына сендіреді. Сонда да нәрестенің туа біте керек нәрсені бөліп алатыны және оны танитындығы туралы кең таралған адасу бар. Адасу сау баланың заттық әлеммен өте жеңіл кірігіп кете алатындығы және онда бағдарланатындығынан туындаса керек. Әрине, көз бен құлақтың болуы баланың танымдық мүмкіндіктерін кеңейтеді және таным үдерісінің өзін жеңілдетеді. Бірақ нәрестенің оған керек пайдалы заттарды қалай таңдап алатындығын және керексіздерді лақтырып тастайтынын және ұмытатынын байыпты бақылау, сау және жарымжан балалардың таным үдерісінің негізінде бір ұстынның - танылатынға субъект-объект қатынасындағы өзіндік белсенді әрекеттің жатқанына сендіреді. Сондықтан көрмейтін, естімейтін, сөйлей алмайтын балаларда танымның, әрекеттің, қарым-қатынастың адамдық тәжірибесін игеруде ұстынды, алынбайтын кедергі жоқ.

Оларды нәресте өз әрекетіне ендіріп, нәрселер шеңберінің кеңеюі барысында, оның бағдарлық-зерттеуші белсенділігін жетілдіру мүмкіндігі де арта береді. Заттық дүниені игеру жолындағы алғашқы қадамдардың өзінде-ақ бала миының "потенциалы" қосылғандай болады. Оның жадына, негізінен, ұстап сезінумен алынған, нәрселердің алғашқы сезімдік бейнелері "салынады". Баланың нақтылы әрекетіне нәрселердің барған сайын көп санын енгізу таңдау қажеттілігін, затты басқаларының арасынан бөліп көрсетуді іске асырады. Таңдау қажеттілігі салыстыру, жалпылау дағдысын қалыптастырады, танымдық қызығудың нәрселермен тікелей әрекет шектерінен шығуға итермелейді.

Көрмейтін, естімейтін, сөйлей алмайтын баланың ары қарай дамуында оның танымдық қызығушылығы іскерлік әрекеттің тікелей мұқтаждарынан барған сайын бөлектене береді және біртіндеп дербес әрекетке айналады, оның өзі мұқтаждықтардың жаңа формаларын туындатуға қабілетті. Енді әрекеттің осы туынды формасының негізінде жаңа бейнелер пайда болады, білім бастамалары қалыптасады. "Алайда бұл кезеңде де тыңдаушы бейнелердің таңдалуы және түпкілікті бекітілуі, ағзаға қайсыбір "пайда" әкелетін, нақтылы практикалық әрекетте жүріп жатады" (81-6.).

Сонымен, көпсанды тұрмыс заттарын меңгеру арқылы баланың адамзатпен танысуы басталады, ол бұл қарым-қатынаста, заттар мен олардың функцияларына түйінделген мыңжылдық адамзат тәжірибесін игере отырып, өзі де адам бола бастайды" (102-6.).

Практикалық әрекет барысында, адам бөлу үдерісінде көрмейтін, естімейтін, сөйлей алмайтын балада ойлау пайда болады, сапа, мөлшер, өлшем, уақыт, кеңістік туралы бастапқы түсініктер қалыптасады.

Заттар сапасын олардың нақтылы функциялары мен қоғамдағы орындары арқылы игере отырып, балалар сандық анықтылықтармен де танысады. Олар бір нәрсенің басқасынан сапасы және саны бойынша айырмашылығын сезіп қана қоймай, бірақ орындықтың үстелден кіші екендігін, қасықтың ыдыстан жеңіл екендігін т.т. байқай бастайды және есте қалдырады.

Оның үстінде бірінші кезекте мөлшер туралы жалпы түсініктер (үлкен және кіші, биік және төмен, көп және аз т.т.) қалыптасады, ал кейін нақтылы сандық сипаттамалар (сан, дәреже т.т.) түйінделеді.

Көрмейтін, естімейтін, сөйлей алмайтын баланың әлеуметтік қалыптасуы және ақыл-ойының дамуы үшін, кеңістікте дұрыс бағдарлануға үйрету тым маңызды. Онсыз ол қоғамдық қатынастар жүйесіне кіріге алмайды, кеңістік түсініктердің қалыптасуы үшін нақтылы негіз тағы да практикалық әрекет болып табылады. "Дәрет ыдысын пайдалана және оны кереуеттің астына ала келе, кереует маңайындағы кілемшеге тұрып, аяғына кебісін де киіп, бала кереует маңайындағы кеңістікті игереді. Біртіндеп оның практикалық әрекет шеңбері кереуеттен бөлмеге дейін кеңейеді, кейін ол өзіне дәлізді, қабатты, үйді, ауланы қосады. Және осыған сай оның кеңістікте бағдарлануы да кеңейеді" (102-б.).

Бастапқы уақытта кеңістік түсініктердің қалыптасуы, баланы қоршап тұрған заттардың тұрақтылығымен жеңілдейді: "Белгілі бір орында қашанда сүлгі ілініп тұрады, бет жуатын жерге барудан бұрын, оны қыз бала күніне бірнеше рет алады, белгілі бір орында қашанда сыртқы киім ілініп тұрады, оны серуенге барудан бұрын, бір орында киюге болады" (101-б.).

Алайда заттар орналасуы тұрақтылығының маңызын арттырудың қажеті жоқ, өйткені бағдарлану қабілеттілігінің дамуы барысында ол тіпті зиянды бола алады, себебі қоршаған шындық қозғалыстығымен ол қайшылықты. "Сондықтан көрмейтін, естімейтін, сөйлей алмайтын баланы қатаң тұрақты жайда бағдарлану бірлігін қалыптастырғаннан кейін, оның өзгермелі сыртқы жайттарға, нәрселердің орналасуын біртіндеп өзгерте отырып, бағдарлануға үйрету қажет. Осындай жолмен лабильді ізденуші (сөздің тура мағынасында) тоқтаусыз өзгермелі жағдайдағы адамдық іс-әрекеттің бастамалары қалыптасады" (118-119-бб.).

Уақыт, күнтізбе туралы түсінік барлық балалар үшін, әсіресе, көрмейтін, естімейтін, сөйлей алмайтын балалар үшін, тым маңызды.

Егер дұрыс дамыған сезім мүшелері бар балалар, күндіз жарық, ал кеште қараңғы екенін, күндіз ересектердің әрекеттерін көре және ести алса - осының бәрі олар үшін уақытта талдауда сигналдық мағына алады, онда көрмейтін, естімейтін, сөйлей алмайтын балаларға уақыт туралы, белгілі бір тәртіпте жасалатын, тек олардың жеке практикалық әрекеттері "айта" алады. Сондықтан тәрбиешінің бірінші міндетіне осындай баланы әрекетке, белгілі бір күнтізбесіне үйрету, қамту болып табылады, себебі "күнтізбе -баланың уақытта бағдарлауының ең маңызды факторы. Міне күнтізбе арқылы уақыт бала үшін, онда хаостың тәртіпсіздікте қайсыбір оқиғалар, баланың және оны қоршағандардың әрекеттері жасала беретін бірқалыпты ағын болудан қалады" (141-6.).

Күн тәртібінің көрмейтін, естімейтін, сөйлей алмайтын балалардың тіршілігіндегі маңызы, оны игеру үдерісінде олар тек уақытты өлшеп, өз санасында бейнелеуге ғана үйренбей, бірақ оны белгілеуге де, басқаларға ол туралы хабарлауға да, жаттыға алатындықтарында тұр. "Күн тәртібі арқылы, оқиғалардың және өз әрекеттерінің алма-кезектілігі туралы біле отырып, - деп жазады, А.И.Мещеряков, - оларды қызықтыратын қайсыбір оқиғаға дейін қанша уақыт өтетінін, олар тек өздерінде түсінік қалыптастырмай, бірақ сонымен бірге ол туралы басқаларға хабарлай алады. Мысалы, алдағы серуенге дейінгі уақытты, сол оқиғаға дейін күтулі әрекеттерді жасау арқылы, белгілі бір дәйектілікте көрсете бастады: алдымен олар үстелде бірдемемен айналысты, сосын өз төсектерінде дем алды, кейін шай ішті, ал осыдан кейін серуенге жиналды" (142-6.).

Көрмейтін, естімейтін, сөйлей алмайтын балаларда уақыт туралы түсініктердің қалыптасуында қатаң тәртіп пен оқиғалардың дәйектілігі көп мағынаға не. "Тек осы арқылы оларда алдағы оқиғалар туралы дұрыс түсінік пайда бола алады. Қашан балалар әлі сөздік тілге үйренбегенде, тәрбиеші таңертең оларға ишаралармен, күні бойы олар немен айналысатындығы туралы көрсете бастады. Егер күн тәртібінде қайсыбір өзгерістің қажеттілігі туындаса, бұл ишаралармен алдын ала арнайы "ескертілді". Балалар күн тәртібіне дағдыланды және күндізгі уақытта жеңіл бағдарлана алды. Ары қарай олар өткен тәуліктерді санауға үйренді және ымдармен түнгі ұйқыны да белгілей бастады. Егер де орманға серуендеуге үш күн қалғанын хабарлау керек болса, онда балаларға ишаралармен, міне, олар бір рет, екі рет, сосын үш рет ұйықтағаннан кейін (үш бірдей ишара бірінің артынан бірі қайталанды), олардың орманға баратыны хабарланды (кейін балалар өздері де осыны көрсетуге жаттығып алды)" (143-6.).

Көрмейтін, естімейтін, сөйлей алмайтын балалар уақытқа бағдарлануды өздерінің практикалық әрекетінде үйренгендіктен ары қарай қол сағаттың көмегімен уақытты санауды оларға үйрету ерекше қиындық тудырмады. "Алдымен олар сағат тілінің таңғы астағы, түстіктегі, кешкі астағы, ұйқыға жату уақытындағы жайын ескеруді үйренді, кейін сағат сияқты уақыттың сондай абстрактылы өлшемін де меңгерді" (143-б.).

Уақыт аралығы туралы, күн мен түннің алмасуы туралы, жыл мезгілдері туралы және т.б. түсініктерді де балалар өз практикалық әрекеттері нәтижесінде қалыптастырды. "Жыл мезгілдерінің табиғи бағдарларына ауа райының маусымдық өзгерістері жатады: ауа райына сәйкес киім киіп, көрмейтін, естімейтін, сөйлей алмайтын тәрбиеленушілер іс жүзінде жыл мезгілдерінің алмасуын ескереді. Жылдық уақыттағы маңызды бағдарлар -мейрамдар және тәрбиеленушілердің өздерінің туған күндері" (144-б.).

Сонымен, көрмейтін, естімейтін, сөйлей алмайтын балалардың күн тәртібі шектеріндегі әрекеті тек уақыттағы практикалық бағдарларға жеткізіп қоймай, сонымен бірге сыртқы дүниенің реттілігін ұғынуға себебін тигізеді. "Күн және түн уақыттарының тұрақтылығы, оқиғалардың, уақыттың реттілігі және олардың ұзақтығы танылады. Уақыттың шынайы айқындаушысы баланың күнделікті тіршілігіндегі оқиғалардың алмасуы (ұйқы, ояу болу, тамақтану, киіну, шешіну, серуендеу, туалет) болып табылады. Күн тәртібін анық сақтаусыз көрмейтін, естімейтін, сөйлемейтінге уақытта бағдарлану мүлдем мүмкін емес. Күн тәртібі ол үшін адамдандырылған уақыт болып табылады" (145-6.).

Күн тәртібін қатаң сақтау, тұрмыс заттарын қолдануда тәртіптілікке үйрену көрмейтін, естімейтін, сөйлемейтін балаларда кеңістік пен уақыт туралы түсініктерді қалыптастыру үшін ғана керек емес.

Күн тәртібі мен реттілікке үйрену ұжымда өмір сүру дағдылығын тәрбиелеуге ауысу үшін негіз болып табылады. Балаларда ұжымдық белгілерін, әбден әлеуметтік қылықты қалыптастыру - бұл толық және бұлжымайтын тәртіптілікті, жауапкершілікті және басқа адамдарға деген ізгілікті тәрбиелеу арқылы жетуге болатын мақсат.

Міне, сондықтан осындай балалардың тәрбиелеушілері тәртіпке баулуға ерекше байыпты көңіл бөлді. А.И.Мещеряков осы жөнінде мынаны жазады: "...Біз күн тәртібін қатаң сақтау, "сыртқы" тәртіптілік ақырында дағдылыққа айналады және бұл тәртіпке, реттілікке тек "сыртқы" (қылық) ғана емес, сонымен бірге "ішкі" де (бала ойлауы, оның психикасы) бағынады деген қағидадан шықтық. Егер былай деп айту мүмкін болса: сыртқы тәртіп ішкі реттілікті туындатады" (127-6.).

Сонымен, тәртіп дағдыларын қалыптастырумен көрмейтін, естімейтін, сөйлемейтін балаларды шынайы адамдық тіршілікке қатыстырудың бастапқы дайындық кезеңі аяқтала бастады. Бұл кезеңде балалар көп нәрсеге үйренді: тұрмыс нәрселерін пайдалануды, оларды ажыратуды және олардың арасынан керегін таңдап алуды, өзінің табиғи қажетті мұқтаждықтарын адамша өтеуді, өзіне дербес қызмет етуді. Бұл дағдыларды қалыптастыру үдерісінде балалар кеңістік пен уақытта бағдарлануға үйренді, оларда ойлау әрекетіне қабілеттілік пайда болды, соның барысында оларда заттар сапасы мен олардың мөлшерлік сипаттамалары туралы, өлшем, кеңістік пен уақыт туралы, реттілік пен тәртіп туралы, нәрселердің кеңістікте орналасуы және оқиғалардың уақытта алмасуы және т.б. туралы жеткілікті айқын түсініктер қалыптаса бастады. Заттардың сапалық және мөлшерлік анықтылықтарын практикалық игеру, кеңістік пен уақытта бағдарлану ептілігі, жауапты және тәртіпті қылықтың дағдыларын меңгеру - бұл көрмейтін, естімейтін, сөйлемейтін балалардың нақтылы ақыл-ой дамуының сенімді куәліктері. Осы уақыттан бастап олардың ары қарай дамуына нақтылы алғышарттар пайда болады, одан да күрделілеу ептіліктер мен дағдыларға ауысу мүмкіндігі қалыптаса бастайды; балалар енді қоғамдық пайдалы деп атауға болатын еңбек әрекетіне араласуға дайын болып шығады.

Бұл еңбек әлі, әрине, таза индивидуалды және олар нарықта сату үшін тауарларды шығару мақсатын өзіне қоймайды, бірақ ол өнімді еңбекке ауысу үшін өтпелі форма сапасында әбден қажет. Және бұл бағыттағы бірінші қадам пластилиннен илеп мүсіндеуге, яғни енді белгілі заттарды жасап шығару икемділігіне, көрмейтін, естімейтін, сөйлемейтін балаларды үйрету болып табылады.

"Жабыстырудың көрмейтін, естімейтін, сөйлемейтінді зерттеу және үйретудегі маңызы жан-жақты. Мәселе жабыстырумен айналысқанда қол мен саусақтардың нәзік қозғалыстарға барып, оларды дамытатындығында тұр, өйткені оның қолы бір мезгілде әрі таным құралы, әрі қарым-қатынас мүшесі. Жабыстырып мүсіндеу баланың танымдық әрекетінің қалыптасуында үлкен рөл атқарады және оның ішкі дүниесін көрсету үшін маңызды" (179-6.).

Балалармен бұл сәтте өткен, алдын ала дайындық оларда зерттеу-бағдарлық дағдыларды және ересектер әрекеттерін қайталауға деген ептілікті қалыптастырды. Және тағы бір маңызды жағдаят: жабыстыруға үйрету жақсы танымал нәрселерді қайтадан жасап шығарудан басталады.

Үйретудің кезектілігі мынадай. "Алғашқы уақытта баланың қолы, таныс нәрсені жабыстырып жатқан, тәрбиелеушінің қолын тек "қайталағандай" болады. Сосын тәрбиелеуші алдын ала жұмсартылған және дайындалған пластилиннен баланың қолымен сол нәрсені мүсіндей бастайды. Мүсінделген нәрсе соған сай нағыз нәрсемен салыстырылады. Осыны түсіну үшін кіші тұрмыстық нәрселерді: кесені, қасықты, кіші ыдысты, қуыршақтық жиһаздарды (егер бұл уақытқа бала ойынға үйренген болса) жабыстырудан бастау тиімді" (179-6.).

Күнделікті нәрселердің нұсқаларын жасау кажеттілігі бойынша олармен танысуды тереңдетеді. Нәрсе көшірмесін нұсқамен салыстыра отырып, балалар бұрын байқалмаған егжей-тегжейлерді тауып алады: нәрсені функционалды игеруде егжей-тегжейлер егер олар затты тікелей мағынасы міндеті бойынша қолдануға кедергі келтірмесе, онша маңызды емес. Оны басқалардың арасынан тауып алу үшін, нәрсе конфигурациясын есте сақтаса жеткілікті. Бірақ нәрсені дәлме-дәл көшірмелеу үшін осындай жеңіл-желпі таныс болу жеткіліксіз. "Осының бір өзі нәрсемен байыпты және жүйелі танысуды қажетті етеді және нәрсеге сәйкестеу бейненің қалыптасуына себебін тигізеді" (180-6.).

Алайда таныс нәрселерді көшірмелеу - бұл тек бірінші саты. Басқа жаққа бұрыла отырып, атап айтқанда, арнаулы орындарда әбден сау көркем дарынды адамдарды үйрету көшірмелеуден басталатынына назар аударайық: болашақ суретшілер атақты өткен шеберлердің туындыларынан көшірме жасайды, болашақ мүсіншілер бұл өнер түрінің классикалық үлгілерінің көшірмелерін жасайды; олар да және солар да сол мезгілде, олардың көмегімен болашақта өзінің тамаша туындыларын жасау үмітімен, материалды игеру бағытында көп жұмыс жасайды.

Заттық дүниені әрекеттік игеруінің бұл сатысында да сау және көрмейтін, естімейтін, сөйлемейтін балаларды үйрету және оқыту бірегей ұстында негізделеді. Және бұл кездейсоқ емес. Нәрсені дәл, қайталап жасауға үйренбей, өз еңбегі материалын игермей, қолмен жұмыс істеу шеберлігін жетілдірмей, келесі сатыға көтерілуге болмайды.

Міне, сондықтан педагог-тәрбиешілер жарымжан балаларды сенсомоторлық тәрбиелеуге, шебер қолдар болашақта олардың шәкірттеріне заттар құпиясына терең енуге және олар қоршаған ортаның қалай "көрінетінін", өздерінше сол туралы айтып беруге мүмкіндік беретінін, сол жағдайды естен шығармай, үлкен көңіл бөледі. (Қар.: 178-179, 181-182-бб.). Бұл болашаққа өту жеткілікті түрде жылдам жүзеге асады. Расында, еркін шығармашылыққа ауысу көшірмелеуден тікелей емес, ал нақтылы заттардың жалпыламаланған бейнелерін жасау кезеңі арқылы іске асады.

Бұл туралы А.И.Мещеряковтың жазғаны: "Әсіресе ұсыныс бойынша, сол немесе басқа нәрсені жабыстыра отырып, бала белгілі бір нақтылы нәрсені көшірмелейді және қайсыбір тетіктері түсіп қалады, ал басқалары айрықша көрсетіледі. Ендеше, нәтижесінде жалқы нәрсенің жеке дәл үлгісі емес, ал бұл нәрселер топтамасының жалпыланған өкілі көрініс табады. Нәрселерді мүсіндеуде бейнелеудің бұл жалпылығы баланың танымдық әрекетін дамыту үшін ерекше маңызды, өйткені ол ымдауды қолданумен бірге баланы таңбалаудың функциясын түсіндіруге дайындайды" (180-181-бб.).

Ендеше, жабыстыру бір мезгілде әрі баланың қоршаған нәрселермен ерекше қарым-қатынасқа түсудің тілі және жалпы идеяны білдірудің қызметін атқарады, себебі жабыстыру шындықты көркем меңгерудің тәсілі болып табылады. Бұл - бейнелеу қабілетінің көп жоғары деңгейінің, біршама артық дамыған бала ойлауының куәлігі. Сондықтан, көрмейтін, естімейтін, сөйлемейтін балаларда жеткілікті қалыптасқан танымал шындықтың көркем бейнелеу қабілеттілігіне қосымша ұғымдық ойлаудың пайда болатындығы туралы айту әбден заңды. Енді бұрынғы заттар туралы, олармен толтырылған кеңістік туралы және уақыт туралы бұлыңғыр түсініктер нақтылы анықтамалармен, ұғымдармен алмастырылады. Тіпті, ондайлар "субъект" және "объект" болып табылатын, оларсыз "ешқандай әрекет те және оның бейнеленуі де жалпы мүмкін емес, ең алғашқы категориялар тек мақсатқа сәйкес саналы әрекет кезеңінде ойлауда жалпылама анықтамалар мәртебесін алады. Көрмейтін, естімейтін, сөйлемейтіндердің әрекетшіл-танымдық белсенділігін дамытудағы келесі қадамға оларды ұжымды еңбекке енгізу жатады. "Бұл еңбекте амалдардың бөлінуіндегі еңбек ортақтығын бірінші түсіну қалыптасады. Бұл еңбек жиі ұжымда жүзеге асады және онда өз әрекетін ортақ міндетпен үйлестіру шеберлігі жетіледі. Және индивидуалды еңбек оның ортақ еңбек үшін маңыздылығы тұрғысынан бағаланады. Міне, осында қайсыбір ұжымның мүшесі ретінде өзін ұғынудың бастамалары пайда болады" (164-б.).





Бала дамуының бұл сатысында онда түсініктердің біршама күрделі торын, ал кейін олардың формасында заттардың жанама (рефлективтік) анықтамалары санада бекітілетін, ұғымдарды да қалыптастыру мүмкіндігі жасалады. Сөз мазмұн және форма, тұтастық және бөлік, себептілік, қажеттілік, өзара әрекет сияқты ұғымдарды қалыптастыру туралы болып отыр.

Егер өзіне қызмет ете білу дағдыларын тәрбиелеу кезеңінде баланың еңбек белсенділігі ағзаның қарапайым мұқтаждықтарын өтеумен тікелей байланыста болса, онда коллективпен жасалатын, нақтылы еңбек әрекеті жағдайларында бұл байланыс соншама анық емес. Еңбек бөлінісінің формаларын және тәсілдерін меңгеру барысында нақтылы әрекеттің ағза мұқтаждықтарынан тікелей байланысы мүлдем жоғалып кетеді. Нақтылы "ересектер" шындығында бұл байланыс, белгілі болғандай, ақша сияқты, қоғамдық практиканың сондай өнімі арқылы жүзеге асады. Ақша функцияларын ұғыну көрмейтін, естімейтін, сөйлемейтін балалардың әлеуметтік және ақыл-ой дамуындағы жаңа деңгейді сипаттайды, себебі "ақшаны еңбек өлшемі және өз еңбегінің өз мұқтаждықтарын өтеу мүмкіндіктерімен байланысы ретінде, сандық ақшаны қолдану қажеттілігін түсіну, бар коғамдық қатынастарды практикалық танымның қажетті шарты болып табылады" (176-б.).

Ұжымдық өндіруші еңбек үдерісінде балалар мазмұн және форма, себеп және салдар т.т. сияқты категориялық қатынастарды игереді. Себептілік қатынастардың кейбір элементтерін, балалар дегенмен өзіне қызмет ету тәсілдерін игеру кезеңінде меңгеретінімен, себептілік қатынастарын шынайы түсінуге балалар тек коллективтік еңбек үдерісінде жете алады. А.И.Мещеряков жарымжан балалар үшін қоғамдық пайдалы еңбектің маңыздылығын былай анықтайды: "Тәрбиеленушілер үшін қоғамдық пайдалы еңбекке араласу үлкен маңыздылыққа ие: толымсыздық сезімінен, шарасыздық, пайдасыздық түсініктерінен арылады. Бәрі сияқты, олар да ортақ еңбекпен айналысатынын, оқушылар біле бастайды. Еңбекпен келген төлемақыларына олар өздеріне сағаттар, брайлевтік және жалпақ басатын машинкаларды сатып алады, оларды үйлерінде демалыс уақытында пайдаланады, өздеріне ұнайтын киімдерді және т.т. сатып алады" (169-б.).

Ары қарай олар бөлік және тұтас, қоғамдық және индивидуалдық сияқты категорияларды меңгере бастады. Расында, бастапқыда, қашан балалар кәсіби еңбектің дағдыларын енді ғана игере бастағанда, олар өз әрекетінің тұтас еңбек затымен байланысын аңғармайды. Әйтсе де, алайда олар әрбір жеке операцияларды меңгеретіндігімен және олардың әрқайсысының нақтылы затты жалпы өндіру үдерісіндегі рөлін ұғынатындығымен, бұл қайшылық шешіледі.

Практикалық әрекет барысында балаларда сонымен бірге қажеттілік ұғымы да қалыптасады, олар өз міндеттерін орындауға, өз тілектерін жалпы талапқа бағындыра отырып, әділетті қажеттілікке үйретеді. Нақтылы өндіріс үдерісі оған қатысушыларды бірге жұмыс істеудің жеңіл және тез нәтиже алынатынын түсінуге жеткізеді. Осыны меңгере келе, көрмейтін, естімейтін, сөйлемейтін балалар міндеттерді өзара бөлініске салуға және арасында жалпы істегі әркімнің катысын бірдей ету үшін оларды қайтадан бөлуге үйренеді.

Толыққанды тұлғаның қалыптасуы, белгілі болғандай, адамдық қылықтың тек белгілі бір дағдылары мен ептіліктерін ендірумен шектеле алмайды. Көрмейтін, естімейтін, сөйлемейтін балалар үшін дұрыс қозғалу, басын ұстау және жалпы өз тәнін меңгеру маңызды болғанымен, бірақ толыққанды болу үшін ол адамдық қозғалыс формаларының бүкіл жүйесіне үйренуге, өз сезімдерін жеткізе білуге міндетті.

Осындай балалар үшін алдымен ишаралық, ал кейін дыбыстық тілді меңгеру одан да маңызды. Және бүкіл бұл ептіліктер тек және таза әлеуметтік қатынастар мен заттық практикалық әрекет үдерісінде қабылданады. Міне, бұл негізде қоғамдық тәжірибені беру және бекіту құралы, түбінде, қарым-қатынас құралы ретінде тіл тарихи қалыптасқан.

Көрмейтін, естімейтін, сөйлемейтін балаларға келсек, олар үшін тілді меңгеру өмірлік қажеттілік, ол мектеп бағдарламасы бойынша білім алудың міндетті шарты болып табылады. Сондықтан бұл кезеңде де тұлға қалыптасуының қуатты құрал-жарағы -ғылымдар негіздерін оқыту, баланы адамзат білімінің қазыналарына қамту енгізіледі және бұл арқылы оларды шынайы категориялық ойлау мен таным тәсілдеріне жақындату жүзеге асады.

Мектептік білім беру үдерісінде көрмейтін, естімейтін, сөйлемейтін тәрбиеленушілердің шығармашылық потенциялары дамытылды. Олардың кейбіреулерінде белгілі бір шығармашылық әрекетке айқын көрінетін қабілеттер қалыптасты, олар жоғарғы оқу орындарында оқуға ары қарай дами алды. Және шешімді түрде арнайы мектеп-интернатта болудың мерзімі аяқталғанда барлық тәрбиеленушілер қоғамның толыққанды мүшесі бола алды, себебі заттық-практикалық әрекетте жалпыадамдық тәжірибенің қажетті бөлігін меңгере отырып, ойлау мен танымның жалпылама шарттарын игеріп, шынайы адамдық тіршілік ету тәсілін меңгерді, адамдардың арасында өмір сүруге үйренді...

Сонымен, көрмейтін, естімейтін, сөйлемейтін балаларды тәрбиелеу және оқыту мысалында біз әрекетшіл танушы субъект, оның барлық әлеуметтік және анықтауларының толықтығындағы қоғамдық адам қалыптасуының барлық кезеңдеріне көз жүгірте алдық.

Бұл мысалдың көрнекілігі, бала ақыл-ой дамуының тарихын зерттеу, одан таным теориясы мен диалектика түйінделуге міндетті, білім салаларының бірі болып табылады деген қағиданың ақиқаттылығы толық сенімділікпен дәлелдейді.

Принципы систематизации категорий диалектической логики //

Собрание сочинений в пяти томах. Т. 4. Алматы: Онер, 2001. - С. 83-140

САПА

Мұханмадияр ОРЫНБЕКОВ

Сапа - зат өзгерістерінен ерекшеленетін, оны өзі-өзімен абстрактылы түрде теңестіретін жүйелі іс-әрекетке негізделуімен қатар, оның бар болу дерегімен бірегейленетін, заттың тікелей анықтамасын көрсететін, сондықтан шындыққа деген логикалық қатынастың ең қарапайым, жұтаң сатысын белгілейтін, материалистік диалектиканың категориясы. "Бірінші әсерлер байқалып, сосын бірдеме бөлініп шығады, содан кейін сапа... (анықталған заттар немесе құбылыстар) және мөлшер түсінігі дамиды... Ең бірінші және ең алғашқы түйсік болып табылғандықтан, онда сапаның болатындығы сөзсіз..."201. Адамдардың материалды-өндірістік іс-әрекетінің үдерісіндегі, өмір барысының іс жүзіндегі идеалды проекциясы ретінде, танымдық арақатынастар беріледі202. Қоғамдық іс-әрекеттің үдерісінде заттық іс-әрекеттің барысында адам мұқтаждықтары және мақсаттары, зат, құрал және іс-әрекеттің нәтижесі сияқты ұғымдар туындайды. Соңғымен объект ұғымының, ал кейін субъект және субъект-объекттілік іс-әрекеттің де туындауы, осының нәтижесінде зерттеу пәні ретінде зат немесе құбылыстың қалыптасуы байланысты.203

Берілген объектінің, объектілер жүйесінен аналитикалық түрде бөлшектенуіне негізделген, объектіні алғашқы синкретикалық-тұтас бейнелеу орын алғандықтан, зерттелу заты жайында, мұндай жағдайда зерттеуші ештеңені тұжырымдай алмауына байланысты, мұнда сапа өзінің бойынан, теориялық танымның бастапқы қайнарын көрсетеді. Материалдық әлемнің басқа заттарынан құбылыс мен сапаның шектелуі және күрделірек жүйеден объектінің бөлінуі мен бөлшектенуі ғана, бұл алғашқы бастаманың анықтамасында қамтылатындықтан, ол жоғарыда айтылған біржақтылық пен абстрактылыққа алып келеді.

Сапа - тікелей анықтама. Сапа ұғымының алғашқы анықтамасы, тікелей анықтылық болып табылады: оны басқалардан ерекшелейтін берілген заттың анықтылығы болып табылады. Құбылыстың немесе заттың сапасы оның өзгешелігін, қайталанбастығын, ерекшелігін және оның нақтылығын айқындайды. Сапаны бұлай түсінудің классикалық түрі Аристотельден бастау алады: "Сол немесе басқа сапалы анықтамалар арқылы затты айқындайтын "барлық" нәрсені, мен сапа деп білемін"204. Бұған ұқсас Гегель былай дейді: "Бірдеме өзінің сапасына байланысты, сол бар нәрсе, ол өзінің сапасын жоғалта сала, болғанынан болудан қалады"205. Сапаның анықтылығы өзімен бірге шектілік түсінігін алып келеді, яғни сапа анықталған, шектеулі болып табылады: "Кез-келген нәрсенің өз шегі бар..."206.

Сапа барлық өзінен басқадан құбылыс пен затты шектей отырып, ішкі шекарамен құрастырылғандарды, өзіне тән болмысқа бейімдейтіндіктен, ішкі анықтылық болып табылады. Шекара ұғымы қайшылықты, себебі бір жағынан, ол таным объектісін басқа заттардан бөледі, ал басқа жағынан - ол, бұл заттардан тыс сол заттар мен құбылыстарды басқа объектілермен байланыстырады. Бұл сәт өзімен болмыс пен бейболмыстың бірлігін, бейболмыс пен болмыстың шекарасын және оған сай "өзіндік болмысты" және "басқа үшін болмысты" бекітеді.

Сондықтан шекара басқаларынан ерекше біреуін бөлуші ретінде үздіксіз және басқа бірізді объектілерге баруға мүмкіндік туғызушы ретінде үзілісті. Үзілмелі және үзіліссіз категориялары сапа ұғымының категориалық мазмұнын "оқып шығудың" басты элементі болып табылады. Осыған ұқсас шектілік және шексіздік категориялары, бұл мазмұнды айқындау үдерісінде маңызды рөл атқарғандықтан шекті, сол себепті сапаның негізгі анықтамаларының бірі шектілік және аяқталғандық болып табылады. Бұл осыған жақын құбылыс пен заттың шексіз тізбектерінде объект бөлшектеніп, мүмкіндікке айналуымен бірге объектінің бөлшектенуі әрқашанда оның маңайында жақын орналасқандардың барлығын көрсеткендіктен, өзімен бірге танымның шекті объектілері мен олардың шексіз қатынасын тіркеуші, шексіздік категориясы қажеттілікпен пайда болады.

Шектілік және шексіздік ұғымдары шекара ұғымы арқылы ішкі анықтамасының шеңберінен тыс, сапа ұғымының категориялық мазмұндамасының қалыптасуына жол ашылады. Мұнда сапа ұғымының мәні бойынша ең жақыны, объектіні басқа объектіге қатынасында анықтайтын, қасиет ұғымы (субкатегория) болып табылады. Диалектикалық материализмге сүйенсек, "сапа емес, тек сапаға ие заттар ғана бар"207, сол себепті қасиеттің негізі, оның сапа мазмұнына органикалық байланыстылығы мен сапа құрамына қуатты мүмкіндік беретін ретінде, "алдын ала орналасуы" болып табылатындығын естен шығармау керек. Бұл мәселеге байланысты К.Маркс былай жазды: "Заттың басқа затқа қатынасы бойынша ұсынылған заттың қасиеті туындамай, мұндай қатынаста ол жай ғана айқындалады..."208. Осыған байланысты зерттеу үдерісінде, объект сапасы басқа объектілермен өзара әрекеттестік барысында, ішкі анықтаманың кейбір қасиеттері көрінетін болғандықтан, қасиет ұғымында шынайылық пен мүмкіндіктің маңызды заттары аңғарылады.

Әрине бұл қырында сапа мен қасиет ұғымының арақатынасы ерекше айтарлықтай қызығушылық тудырады, сол себепті оны артқы қатарда қалдыруға болмайды, әйтсе де зерттеушілердің көпшілігі бұл ұғымдарды тікелей теңестіреді немесе сапаны қасиеттің құрылымы, бірлігі, жиынтығы ретінде анықтайды. Алайда "заттың қабілеттілігі... заттың ішкісіне тән бірдеме, әйтсе де оған тән бұл қасиет,... оның басқа заттармен қатынасында ғана көрініс таба алады"209, осыған байланысты басқа заттармен арақатынас барысында болатын ұқсастық жайында айтуға болады. Сондықтан, сапа және қасиет немесе заттардың жиынтығын теңестіру мүлдем дұрыс емес. Бұл қасиеттің органикалық бірлігі, қасиеттердің динамикалық қасиеті немесе заттардың негізгі қасиетінің жиынтығы ретінде сапа ұғымы түрінде жасырын іске асатын кездегі жағдаймен байланысты. Сонымен бірге объект сапасын, олармен айқындалатын қасиеттерден ажыратуға болмайды. Көрсетілген нақтылы қатынаста сапаны қасиеттің айқындалу формасы мен сапаның модификациясына негізделген ұқсас және әртүрлі қатынаста орналасушы ретіндегі бұл ұғымның диалектикалық өзара байланысын түсіну қажет.

Сапа ұғымы, болмыс шеңберіне тиесілі қалыптасу болып табылғандықтан, таным субъектісінің сыртқы феноменологиялық қатынасын айқындайды. Өз бетінше алынған құбылыс, оны кез-келген қатынаста жеткілікті деңгейде анықтай алмағандықтан, мұнда басты рөлді, индивидуалдылық, жекелік, өзінділік алады. "Жеке болмыс (зат, құбылыс және т.б.), - деп жазады, В.И.Ленин, - идеяның (тек) бір жағы ғана. Ақиқат үшін, тек өзі-өзімен және жеке көрінетін, шындықтың тағы да басқа жағы қажет..."210.

Сапаның тарихи көрсетілген бұл түсініктемесі дұрыс болып табылады. Философия теориялық ойлау барысының бірінші формасы ретінде заттар, заттардың шығу тегі жайындағы сұрақты, оның өзінен шығатын түсініктермен айтарлықтай толықтырғанда пайда болады. "Философия өзінің бойынан шынайы және барға жетуді көрсетеді; қай жерде оның бар екенін құдай ғана білетін, бастаманың арғы жағындағы көрініс емес..."211. Шындықты мифологиялық игеруге тән белгі, оның зат өзіне байланысты, өзіндік анықтаманы бере алмауымен қатысты. Сондықтан миф логикасы ортақ генеалогия болып шығады.

Философия ішкіні оның жанамалылығымен қарастыратын, заттарды өзін өздімен талдаудан құралатын, мифологиялық дүниетанымға қарсы тұратын таным. Философияда шекті зат, оның өзіндік мәнінде алынады. Ендігі кезекте заттардың шектіліктен тысқа "қатыстылығы" логикасы емес, ал "зерттеудің объективтігін (мысалсыз, шегінусіз, заттың өзі-өзімен)"212 құрастырылған логикалық мәні басымдылық танытады.

Білімнің бастапқы түрі ретінде, сапа абсолютті ерекшелік ретінде ысылған және құбылысты зерттеуді негіздеуге, тануға бағытталған, "заттың өзі-өзіндегі" деңгейіндегі заттық білім болып табылады. Бұл жағдайдағы құбылыстың қайталанбайтындығы мен дербестігіне еркін енетін ішкі өзгеше тұтастық, жеке шектілікті, салыстыруға келмейтін сапаның шексіз әлемінің тіршілік ететіндігі жайында қорытындыға еріксіз алып келеді. Бұл сияқты шексіз жұпталу мен бөлшектену зерттеудің сапалы әдісіне шектеу қойғандықтан, олар жайындағы абстрактылы анықтамадан гөрі, сапаның табиғатын, оның мәнін нақтырақ түсіндіретін, оның қарапайым түріне өтуді талап етеді. Диалектика категориялары, жалпы барлық диалектика сияқты үздіксіз дамып отыратындықтан, шексіз бөлініп отыратын объективті әлемнің құбылысы мен заттарынан және плюралистік әлемнің шегінен шығатын сапаның толығырақ ұғымына жылжуды талап етеді.

Әлеуметтік және табиғи сапалар. Әлеуметтік және табиғи заттардың көлемді қорлануын, әлеуметтік және табиғи сапалардың тіршілігі ретінде, гносеологиялық мақсатқа сәйкес түсінуге болады. Сондықтан, біз әдетте табиғи сапаның астарынан, материалды құбылыстар саласына тән, механикалықты, физикалықты, химиялықты, биологиялықты және т.б. түсінеміз. Ұсынылатын түпнұсқада сапа, адамдардың іс-әрекетінің нақтылы барысында, олармен айтарлықтай өзгертілуі мүмкін емес. Бұл сапалар заттық -калыптастыру іс-әрекетінің барысында, адамдар арқылы әлеуметтік бөлініске ұшырайды213.

Әлеуметтік сапаның астарынан материяның әлеуметтік болмысының формасынан шығатын, материалды және рухани сапаларды (сонымен қатар экономикалық, өндірістік, тұтынушылық, эстетикалық, саяси, таптық, ұлттық және тағы басқаларды) аңғаруға болады. К.Маркс былай жазады: "Қаншалықты зат өзінің өзіндік өлшеміне ие болғандықтан, табиғи зат ретіндегі оның өлшемі, оның табиғи өлшемі... Алайда ол оны жасаған күштің нәтижесі немесе тыныштықтағы болмысы ретінде, тек осы күштің өзінің өлшемімен бағаланады"214. Тауардың "табиғи субстанциясы" мен "әлеуметтік жанының" күрделі бірігуі, заттың сапасын табиғи ("алғашқы") және әлеуметтік ("екінші") тұрғыдан қабылдануына алып келеді. Диалектикалық материализм философиясындағы әлеуметтік құбылыстың ерекше сапалы болмысының жақтарын, әлеуметтік болмыстағы заттың табиғи сапаларын алып тастағандағы түсінік, құбылыс пен сапаның қоғамдық-тарихи мәнін, жоғарғы мәнін жоғарғы сапа ретінде дұрыс ұғынуға алып келеді.

К.Маркс: "Мәннің шындығында дуализм болмайды"215, - деп жазды. Марксизм-ленинизмнің әлемдік-тарихи қызметі, мақсатты түрде дамудың басқа қозғаушы қайнар көзін айқындайтын, барынша жаңа жоғарғы форманы ашуы болып саналады. Адамзат қоғамының дамуында табиғи алғышарттар маңызды рөл атқарды, бірақ К.Маркс, "адамзаттың еңбегімен адамның пайда болуы сияқты, табиғатта адам үшін қалыптасатын, тағы да басқа бірдеме бар..-"216 дегендей, адамдар әлемдік тарихтың барысында өздерін өздері жасады. Осыдан келіп адамдардың коғамдық тарихи іс-әрекетінің міндетті түрде маңыздылығы байқалады. "...Дәл осы заттық әлемді өндірумен, адам өзін тектік-тіршілік иесі ретінде алғаш рет шын мәнінде дәлелдейді. Бұл өндіріс оның тумысынан берілетін өмірлік іс-әрекет. Осы өндірістің арқасында табиғат оның туындысы мен шындығына айналады. Сондықтан, еңбек заты, адамның жалғасушы өмірін заттандырады: адамның санасында орын алатындай, ол өзін тек интеллектуалды тұрғыда ғана екі еселеп қоймай, сонымен бірге онымен жасалған әлемде өзін-өзі нақтылы іс-жүзінде таниды"217.

Мұнда маңызды сәт қозғалған. Жоғарыда айтылып кеткендей, К.Маркс адамның табиғи-физиологиялық және әлеуметтік-тарихи "ипостастарындағы" әлеуметтік сапаның жоғарғы табиғаты, адамзат қоғамының эволюциясының нәтижесінде адамдардың табиғи-жаратылыстық қорындағы мұраға сай коғамға қарай дамытатын, адамның өзіне тән сапалық иерархиясын орнықтыруға мүмкіндік тудырады дейді. Шындығында, материяның табиғи сапасы, адамдардың әлеуметтілік арқылы дүниеге әкелетін сапаны іске асыру үшін бастапқы материал болып табылатындықтан, "екінші табиғаттың" әрбір заты табиғи және әлеуметтік сапаның қосындысы ретінде ұғынылуы қажет. Сондықтан, материя қозғалысының әлеуметтік формасы ең жоғарғы болып табылатындықтан, табиғи құбылыстар мен заттар, өзінің шын табиғатына, соған байланысты ие болады; олардың өзінің жаратылыстық көрінісінен күрт ерекшеленуі, оның ықпалына тәуелді. Осыған байланысты К.Маркстің келесі сөзін дұрыс түсіну керек: "Табиғаттың өндіріс нәтижесінде қандай болып қалыптасатынында..., шын антропологиялық табиғат бар"218. Тұтасталған адамның қоғамдық іс-әрекетінде табиғи заттар, бастапқы ішкі анықтамасына жақын, басқа табиғатқа ие әлеуметтік нақтылықты алады. Табиғи құбылыс пен заттар қоғамдық-тарихи қолданыста белгілі қажеттіліктерге икемделіп бейімделу барысында, нақтылы әлеуметтік қасиеттерді айқындап, әлеуметтік мұқтаждықтарды қанағаттандыруға қызмет етеді. Сол себепті, әлеуметтік өлшемдегі бірдей заттар, бұрынғысына тән емес, жаңа сапаны көрсететіндіктен, әлеуметтік маңызды фактордың маңыздылығы арта түседі. Еңбек үдерісінің нәтижесінде алынатын материалды заттар қоғамдық қажеттіліктерді қанағаттандыру үшін бейімделіп жасалған әлеуметтік зат болып табылатындықтан, ол "тұтыну құны" болып саналады. Бұл сәттен бастап, мұнда затқа толық әлеуметтік қызметтің қалыптасуы тән болғандықтан, онда қоғамдық өндіріс пен тұтыну үдерісінде іске асырылатын, "әлеуметтік жан" көрініс табады. К.Маркстің өндіріс индивидінің өзінде "табиғат субъектісін" және "қоғам субъектісін" ажыратуы, кездейсоқ емес.

Жалпыға бірдей қолданбалы-заттық іс-әрекеттің шеңберінде әлеуметтік сапаның ұғымы мен сапа категориясының барлық анықтамалары ерекшеленеді. Сапа категориясы жайында соңғы айтылған, жалпы диалектикалық анықтамаларға қосылатын қоғамдық тәжірибе анықтамасының күрделі жиынтығы ретінде айқындалады. Қоғамдық әлеуметтік әрекеттің бағыттануы, коғамдық және индивидтік қатынас бірінші орынға шығатын, субъект-объектілік қатынастарының орнына субъект-субъектілік қатынастарының келуі барысында қоғамдық қатынастарға индивидтің енуі, басты рөл ойнай бастайды. Тек құбылыс пен заттар ғана емес, сонымен бірге тікелей қоғамдық индивидке қатысты әлеуметтік сапаның құпиясы индивидтің қоғамдық-тарихи үдеріске енуімен байланысты. Бұл әдетте, адамның құралға айналуымен емес, зоологиялық табиғи индивидуализмнің біртіндеп жойылуынан пайда болатын, қоғамдық-тарихи үдерістің мақсатына оның айналуымен байланысты, әлеуметтік қоғамның шынайы-тарихи барысында қоғам индивид пен оның әлеуметтік сапаларымен сай келе бастайтын кездегі, қоғамдық меншік пен қоғамдық-экономикалық формацияның өндіріс құралдарына қатысты.

Әлеуметтік сапаның табиғаты сапаның жоғарғы формасы ретінде, бұл ұғымның маңызды анықтамасында, нақтырақ айтсақ "сапаның мүлдем" жоқтығын байқауға мүмкіндік туғызды. Әрине, заттың шынайы-табиғи заңдылықтарын талдау барысында, белгіленген сапа мағыналық қатынаста синоним ретінде ауыстырылуы мүмкін. Ал қоғамдық өмірдегі әлеуметтік сапа, жалпы заңдылық ретінде әлеуметтік болмыстың ерекше формасы, ағза және қатынастардың әлеуметтік институттары арқылы ғана тіршілік ете алады. Қоғамдағы заттық-қолданбалы іс-әрекет саласындағы табиғаттың жұптандырылған әлемі қоғамдағы материалдық-өндірістік іс-әрекетіне енуімен қатар, бірлік пен байланыстылыққа ие болады; табиғи субстанцияның мүлдем әртүрлі салаларының элементтері қосылып бірігеді.

Ертедегі адамдық қоғамда, заттық іс-әрекеттегі еңбектің қарапайым құралы - тас балта -тастың еңбек үдерісі дамуындағы еңбек құралының субстраты ретіндегі шынайы сапасын айқындауға көмектеседі. Сондықтан сапа материалистік диалектиканың бастапқы категориясы болғандықтан, даму үстіндегі адами қоғам үшін заттың сапасын айқындаудың жалғыз мүмкіндігі қолданбалы іс-әрекеттің мақсатталған үдерісінен басталады.

Заттардың жаңа сапалары мен қасиеттерінің айқындалуы, адамдардың заттық іс-әрекетіне оларды икемдеудің негізгі жолына айналды. Тас қаруларының ары қарай жетілдірілуі, олардың сапасын жетілдіру жолы бойынша жүрді219.

Адамдардың әлеуметтік іс-әрекетінде, табиғат сапасының ақиқатын сапаның шынайы табиғаты арқылы тура айқындаушы ретінде, табиғи сапаға қатысты, жоғарғы әлеуметтік сапа түрінде айқындауға мүмкін болды. Әлеуметтік сапа көзқарасымен дамудың шынайы формасы мен барысын түсінуге мүмкін болды (көркем туындының шығармашылығы жайында, гегельдік белгілі мысалда, оның қаптамасының мәні бойынша, тура солай дәлелденеді, дәлірек айтқанда: туындының әлеуметтік сапасынан оның көркемдік жетістіктері шығады, ал табиғиға жекелік қаптамалық және қағаздық айқындамалары жатады).

Құрылымдық және функционалды сапалар. Табиғи материалдық сапаны зерттеуде, біз бәрінен бұрын, материалдық заттардың, табиғи құрамының өзіндік ішкі қасиеттерінен шығамыз. Заттың бұл қасиеттері, оның ішкісіне тән, құрылымдық қасиеттері болып табылады. Заттардағы байланыс пен қатынастан тыс затқа бағдарлану осы құрылымдық әдісті айқындайды. Ұсынылатын талдау толық аяқталғандықтан заттарды күрделірек зерттеу бойынша ол алғашқы болып табылады. "Жеке-дара құбылысты түсіну үшін, - деп Энгельс жазады, - біз оларды жалпыға бірдей байланысынан ажыратып, оларды бөлек қарастыратын болсак, біздің көз алдымызда ауыспалы қозғалыс - бірі себеп, екіншісі қозғалыс ретінде көрініс табады"220. Заттың неден тұратындығын, оның материалды субстратын зерттеу, табиғи құбылыс пен заттарды ғылыми талдаудың маңызды элементі болып есептеледі. Сондықтан органикалық емес табиғаттағы жеке-дара заттарды талдауда, алғашында затта жүріп жатқан, физикалық-химиялық үдеріс және оған сәйкес құрылымдық сапа зерттелінеді. Тірі табиғатта аталғанмен қатар құрылымдық сапаға сәйкестерді айқындайтын, физикалық-химиялық-биологиялық үдерістер зерттелінеді.

Әлеуметтік үдерістердің құрылымы да, өзіне сәйкес өлшемдермен айқындалады. Бұл анықтаманы, төменгінің жоғарғыға бағыныштылығының субординациясын, түсінуде ғана қолдануға болатындығы даусыз.

Заттардың жоғарғы нақтылы, субстратты элементтерін ғана зерттеу, мұндай әдістің жеткіліксіздігімен бірге оның басқа әдістермен толықтыру қажеттілігін айқын көрсетеді. Ғылым тарихында ұсынылатын тәсіл редукционистік деген атауға ие болды. Оның негізі Демокриттің атомистік ілімі болып табылады; бұл әдістің айтарлықтай кемшілігі, заттың өзіндік формасы оның туындысы ретінде көрсетіліп, зат өзінің атомдық қосындысымен теңестірілу нәтижесінде қалыптасты дегенде тұр. Заттардың анықтамаларын оның заттық құрамына, тұтастығын бөлшектердің қосындысына редукциялау, заттардың тікелей өзіндік талдауына алып келмейді, себебі мұндай жағдайда сапа өзіне тән өзгешелігін жоғалтып, ізделінетін талдау "бөлінбейтіннің" сапалық-ұқсастықтың сандық манипуляциясына айналады.

Әлемді түсінуде, аталған деңгейде тоқталып қалған логика, талдаудың мақсаты "шекті негіздеулерге" қол жеткізу деп білетін, атомизм жағдайында - заттың органикалық емес бөлінуін, заттың өзін шексіз талдауды талап етеді. Алайда бұл шықпайтын тығырыққа алып келеді: себебі шексіздіктің шегі жоқ. Заттардың тұрақсыз "ыдырауы" мен деструкциясы, "ақылға сыйымсыз шексіздік" жолы бойында логикалық "бөгетті" орнықтыратын - атом, тура мұндай сападағы зат еместігі, құрылымсыз болмыс еместегі анық, ол құрылымдық емес болмыстың пішін үйлесімін құрастыратын таза қатынастың тақыр формасы. "Тура сол форманың айқындылығы, - деп Л.К.Науменко жазады, -атомдардың өзара әрекеттестігінің барысында көрініс табатын, көптүрлі әлемнің айқындалуы, атомның шынайы тіршілігін құрайды"221.

Туындаған мәселені шешуге көмектесетін әдістің мәні, заттың тек құрылымдық сапалық жағын емес, оның функционалдық бағыты мен мақсатын түсіндірумен байланысты. "Жүрілмейтін, қолданылмайтын, пайдаланылмайтын темір жол, нағыз емес, ол жай ғана dynamei (М.О. - мүмкіндіктегі) темір жолы ғана", "өмір сүрмейтін үй, мүлдем нағыз шын үй болып есептелмейді"222. Заттың тіршілік етуіне байланысты, оның сапалық қызметі туындайды. Сол себептен, заттың құрылымдық сапасы тұтастықтың шарты ғана болып табылатындықтан, тұтастық ретіндегі заттардың шын анықтамасы, оған барынша айқын қызметке итермелейтін, кеңірек аумақ болып табылады.

Бұл жағынан заттың тіршілік ету әдісі оның ішкі мазмұнынан тәуелсіз болып табылатындықтан, ол заттардың кеңірек жүйесінің қатынасымен байланыстырылады. Заттың орналасу формасынан ерекшеленетін, бірлік шегінен шығатын, тұрақтылық, өзгешілік ұйымдастыру мақсаты жайындағы сұрақтар көтерілетін, жаңа мәселе болып туындайды.

Бұл функционалды сапаға не құралдарға, "екінші табиғат" деп қарастырылатын барлық құбылыстар мен заттарды, сонымен бірге, өзінің бағытталған функциясы барысындағы жаңа рөлінде өзінің бастапқы құрылымдық сапасын алып тастайтын барлық заттарды жатқызуға болады. К.Маркстің "Капиталында" еңбек үдерісі экономикалық құбылыстың жалпыға бірдей субстанциясы ретінде, алғашқыда функционалды рөлге ие, кейбір жалпы бірдей құбылыс ретінде, өзінің функционалдық сапасында қарастырылады. Бұл сападағы еңбек үдерісі, адам тіршілігінің барлық шартынан тәуелсіз жалпылық ретінде, өндіріс әрекетінен басқа барлығына тән абстрактылы-функционалдық сапа рөлінде қызмет атқарады. Бұл таза функционалды әрекеттің шектеулігі өз-өзімен түсінікті: "...Өндірістің бәріне бірдей жалпы, яғни ойда жалпы айқындалатын анықтамасы бар; дегенмен жалпы өндірісті жалпыға бірдей шарт ретінде қарастыру арқылы өндірістің нақтылы тарихи сатысын түсіну мүмкін емес, ол абстрактылы сәттер сияқты бірдеме"223. Сондықтан, қарастырылатын үдеріске деген функционалдық қатынас, талдаудың басқа амалдарының қосылуын қажетсінетін біржақты болып табылатындықтан, сапаның функционалды мәнінен тыс оны қолдануға болмайтын, өзіндік функционалдық әдістің міндетті түрде шектеулі екендігін аңғартады. Сол себепті, саяси экономика саласында тауар, тауартануды талдаудың құралы болғандықтан тұтыну құны ретінде қарастырылмайды; тауар тұтыну құны бойынша функционалдық сапасы, "айырбас құнының заттық тасымалдаушысы" ғана болып табылады. Тауардың шын мәнін айқындауда функционалдылық әдістің шектеулігін К.Маркс былай түсіндіреді: "Егер де тауар сөйлеу қабілетіне ие болса, ол былай айтар еді: адамдарды біздің тұтыну құнымыз қызықтыратын шығар. Ол зат ретінде бізге катысты емес. Бірақ бұл құн біздің заттық табиғатымызға қатысты. Біздің өзіміздегі заттар мен тауарлардың сапасына қатысымыз, соған айтарлықтай дәлел бола алады. Біз бір-бірімізге айырбас құны ретінде ғана қатынас жасаймыз"224.

Жүйелі сапа. Сапа категориясының категориялық мазмұны оны анықтамалар жүйесінде ұғынумен байланысты және оның шешілуі К.Маркстің күн жайындағы ілімінде берілген. Қазіргі уақытта сапа категориясының зерттелуі "білімнің басқа саласы, әлеуметтік басқарудың теориясы мен практикасында іс-жүзіне асуда, ол байыпты теориялық мәнге ие жүйелі әрекеттің мәселесі бойынша оны қайталанбалы жетілдіруге септігін тигізді"225. Қазіргі уақыттағы сапа мәселесі бойынша қойылғандар, К.Маркспен өте қолайлы қолданылған, бұл категория арқылы жүйелілік зерттеу міндетімен оның тығыз тұтасуын зерттеуге бағдарланған.

"К.Маркстің құнды талдау барысында, жүйелі сапаның интегралды жиынтығы жайындағы ұғымды енгізуі, - деп В.П.Кузьмин жазады, - құнның интегралды қасиетін, оның қоғамдық сапасын ұғынуда, маркстік саяси-экономиялық теория жетістіктерінің әдіснамалық құпияларының бірі қамтылған"226. Сапаның бұл жаңа түрінің айқындалуы маркстік түсініктегі еңбектің екі жақты көрінісін ашумен байланысты227. Тауар табиғаты мен оған сәйкес кеткен еңбекті талдау, К.Маркс бойынша, әрбір тауар өзінің бойында, табиғи сапа мен оларда әртүрлі деңгейде өсіп жатқан тәртіптегі әлеуметтік сапаларға ие, "сезімдік -жоғарғы сезімдік заттың" күрделі сапасын көрсететін, жүйелік анықтаманың, эксплицитті формасына анығырақ анықтама беруге мүмкіндік алды. Олай болатын болса, түптеп келгенде, қоғамдық тұтастықтың бірлігіне тәуелді (тауар жағдайында), анықтамалар жүйесінің күрделі тұтастығы ретінде, Маркстің теориясында ол алғаш рет түсіндіріледі. "Тұтыну құны ретінде, ол (М.О. - тауар), - деп жазды К.Маркс , - біз оны, ол өзінің қасиеттерімен адамзаттың қажеттілігін қанағаттандыратын жағынан болсын немесе адамзат еңбегінің жемісі ретінде болсын, ол бұл қасиеттерге ие болады деген бағытта қарастыратын болсақ та, ол өзінде ешқандай құпиялықты қамтымайды. Адам өзінің іс-әрекетімен табиғат заттарының формасын, ол үшін пайдалы бағытта өзгертетіні, өз-өзімен түсінікті. Мысалы, ағаштың формасы, одан үстел жасалғанда, өзгеріске ұшырайды. Қанша дегенмен үстел - күнделікті, сезімдік қабылданатын ағаш болып қала береді. Бірақ та, ол тауарға айналғаннан бастап, сезімдіктен жоғары сезімдік затқа ауысады. Ол жерде өзінің аяғымен тұрып қана қоймай, басқа тауарлардың алдында басымен тұрады, яғни үстелдің өз бастамасымен қозғалысқа түскенінен де таңғалдыратын, үстелдің үстіндегі ғажайып нәрселерді көрсетеді"228. Егер де заттың функционалдық сапасының, өзінің табиғи сапасынан ажырататын, "бірінші тәртіптің" сапасының әлеуметтік сапасы болатын болса, ендігі кезекте, заттар мүлдем басқа кейіпте көрініс табатын, әлеуметтік сапаның жаңа сыныбы пайда болады. Осында әлеуметтік сапаның жаңа түрінде, тұтас табиғат, қоғам, әлеуметтен келетіндер тіркеледі. Кейбір бірлескен тұтастық сияқты, бұл әлеуметтік қалыптасуда, біріктіруші жаңа сапаға ие болып қойған, осы біртұтас құбылыс пен заттардың қосылуы, табиғаттың жеке құбылыстары мен заттардың табиғатынан емес, бірігудің күрделі үдерісінің қалыптасуынан шығатын сапалар ретінде анықталады. "Жаңа сапа, - деп В.П.Кузьмин жазады, - көптеген элементтердің біртұтастықта қосылуы мен бірігуінің жемісі ретінде туындайтын нәрсе, ол бөлшектердің қосындысына қарағанда, берілетін көп құбылыстың ортақ қасиетін көрсетумен қатар, өзінің бойынан индивндуалдылықтан да жоғары айқындылығын көрсетеді"229. Ендігі кезекте, ұсынылатын ақиқатты, көрсетілген құбылыстың себебі ретінде жеке алып қарастыруға болатын, әлеуметтік немесе табиғи емес, бұл құбылыстың жалпыға бірдей бірігушілігі, жеке құбылыстар арқылы тіршілік ететін, өзгешелікте көрініс табатын, өзара әрекеттестіктің нақтылы жүйесіндегі, ортақ бірлігінің жиынтығы құрайды. Бұл жалпылық іс-әрекетінің әдісі, интегралды жүйелік сапаның сүйенетін негізіне айналады.

К.Марксті, заттың табиғи қасиеттері бойынша өзара мүлдем салыстыруға келмейтіндерді теңестіру мен бір тауардың белгілі бір мөлшерінің, басқа тауардың белгілі бір мөлшерімен ауыстырылуы нені білдіреді, - деген сұрақ толғандырды. Егер де буржуазиялық экономистерді бұл теңестірулердің сандық жағы басым толғандырса, ал К.Маркс онда өзімен ауыстырылатын тауарларды сандық салыстыруға болатын, логикалық кеңістік жайындағы сұрақты қойды. "Жалпы құнға қатыстыға келсек, - деп жазады К.Маркс, - ол еңбектің тұтыну құнын көрсететіндіктен, оның құн мен еңбекте қалай көрініс табатындығын, классикалық саяси экономика, еңбек үдерісіндегі толық нақтылы және сандық айырмашылықты тура көрсетпейді. Жалпы алғанда, әрине онда ерекшеліктері көрсетіледі, себебі бірінші жағдайда еңбектің сандық, екіншісінде - оның сапалық жағы қарастырылады. Бірақ та еңбек түрінің таза сандық ерекшелігі, олардың сапалық бірлігі мен теңдігін көрсететіндігі, оның ойына кіріп шықпағандықтан, олардың қосылуы, адамзаттың абстрактылы еңбегіне алып келеді"230.

Барлық тауарлардың бір сапаға - онда қамтылған еңбекке - келіп қосылуы, К.Маркске барлық өзгерістердің әрқашанда субъектіде тіршілік ететін түрінде, құн категориясының жалпы негізіне сүйеніп, экономикалық феномендердің күрделі және көптолқынды дамуын айқындайтын, экономикалық қозғалыстың барлық үдерістерін кең талдауға мүмкіндік туғызды. Егер де тұтыну құнында, оның табиғи және әлеуметтік сапасын ажыратуға мүмкін болса, құнда, оның көрінісі ретінде, бұл барлық сапалар бірге болады (сапа қоғамдық өндірістің деңгейіне тәуелді болғандықтан, жинақталған қоғамдық еңбектің көрсеткіші болып табылады). Көрсетілген деңгейдегі тауардың сапасы, тауарлық қатынастың жалпы жүйесін ғана анықтайтындықтан, тауардың табиғи сапасымен мүлдем байланысты емес. "...Тауарлық форма құпиялылығының, - деп жазды К.Маркс, - мәні мынада, олардың табиғатынан берілетін көрсетілген заттың қоғамдық қасиеті және еңбек өнімінің тікелей заттық анықтамасы ретінде, адамдарға олардың өз еңбегінің қоғамдық анықтамасын көрсететін, айна болып табылуында тұр; сондықтан тұтасталған еңбекке өндірушілердің қоғамдық қатынасы, оларға олардың заттық қоғамдық қатынасынан тыс орналасқан түрінде айқындалады. Осының нәтижесінде quid pro quo (біреуінің басқасының орнына пайда болуы) еңбек өнімі сезімдік-жоғарғы сезімдік немесе қоғамдық зат пен тауарға айналады"231.

Тауардың құндық қатынасының деңгейінде әлеуметтік сапа, яғни жүйелі сападағы тауардың заттық тіршілігінен алынып тасталмайтындықтан, жалпы тауардың жүйелі қатынасына икемделіп, мүлдем ақылға қонбас формаға ие болады. Ендігі кезекте, тауар табиғи сапа мен бірінші тәртіптегі әлеуметтік сапаның және жүйелік сапаның (екінші тәртіптегі әлеуметтік тәртіптің) күрделі бірігуі ретінде көрініс табады. Табиғи сапаның нәтижесінде, бұл сапалардың арасында қатаң субординация орнап, ол алғашқы заттың ішкі анықтамасы, әлеуметтік сапаның тіршілік ету формасы ғана болып қалатындықтан, сырттан алынып келетін сапа, заттың шынайы мазмұнына айналады. Сонымен қатар, заттың әлеуметтік сапасы өз кезегінде, тек тіршілік етудің бір формасынан басқа формасына өту іс-әрекеті ретіндегі, ешқандай материалдық формаға ие емес, кейбір "қоғамдық жүйелерге" (еңбекке) тәуелді. Экономикалық құбылыс шеңберін талдау барысында, тауардың жоғарғы сапасы, оның құн бола білу сапасымен, яғни қалай болғанда да алынып тасталыну сәтіне, тауардың материалдық болмысы мен оның тұтыну құны кіретін сапалар жүйесі болып табылады. "Тұтыну құны мен айырбас құны, - деп жазады К.Маркс, - қаншалықты тауар тікелей біріксе, соншалықты тікелей бір-бірінің сыртында орналасқан"232.

Тұтыну құны зат пен оны тұтыну шартының тікелей қасиеттерімен байланысты болғандықтан, тұтыну құны жалпы түсінікті болса, ал айырбас құнының жағдайында, бәрі оған қарағанда күрделірек, себебі, ол сапаны - қоғамға қажетті жұмыс уақытының шығыны ретінде құнда тереңірек сипатталатындықтан, тауардағы қамтылған, еңбектің екі жақтылығының нәтижесінде, тауарды екі "ипостасында" айқындауға алып келеді. Мұнда әлеуметтік сападағы тұтыну құнында табиғи сапалар алынып тасталуымен қатар, күн бағытының көрсеткіші болып табылатын айырбас құнының дәрежесінде қалыптасады. Капитализмнің дамуы бойынша, бұл қарама-қарсылықтардың өзара тәуелділігі - тұтыну құны мен құн - қарапайым тауарлық алмасудан тауарлық ақшалық қатынасқа, одан -байланыстырушы дәнекер ретінде алғашында ақшаны, сосын жұмыс күшін және т.б. өзінің бойына ендіретін байланыстырушы дәнекерлер санын барынша ұлғайтатын, тұтыну құны мен құнның өзара алмасуының күрделенген үдерісі көрініс табады.

Ақша сияқты, байланыстырушы дәнекер әртүрлі құнды зерттеуде, К.Маркс сапаны анықтаудың жүйесі ретінде, оларды толық әдіснамалық мағынасында барынша толыққанды қолданады. Жалпыға бірдей эквивалент ретіндегі алынатынның сапасының табиғи көрінісінде, ақша, қатынас құралы мен төлем құралы - ақшалай белгі, металдық белгі, ассигнация ретіндегі, идеалды ақша түрінде, құнның өлшемі ретінде өз функцияларын атқарады; құнды зат және әлемдік ақша ретінде олар өзінің жоғарғы сапалық жүйесін көрсетеді - қоғамдық еңбектің, қоғамдық қажетті жұмыс уақытының жинақтаушысына айналады. Дәл осында, мұндай әдіс қоғамдық шығын мен ақшаның жоғары жүйелік сапасын - қоғамдық тұтастықтың жалпы жүйесін айқындап, іске қосады. "Нарықтағы жалпы кейіп, бірі тауар ретінде қызмет атқарады, оның әрбір бөлшегі - бұл бір тауарға сай бөлшегі ретінде ғана... іс-жүзінде, әрбір индивидуалды аршинін, жалпы аршиннің санына кеткен, сол қоғамдық еңбектің кейбір бөлшегінің материализациясы ғана"233.

К.Маркстің жүйелік сапаның табиғаты жайында айқын бейнелеулерінің бірі, онымен дамытылған, машинаның физикалық және моральдық төзу мәселесі болып табылады. Техника және әлеуметтік үдерістің (машинаның физикалық қалпына қатынасы жоқ, техниканың моральдық тозуы), яғни машинаның нақтылы - өндірістік көрсеткішінен кем емес, мүлдем басқа жазықтықта орналасқан жүйелік сапаның және техниканың (машинаның қолдану сапасының өзгеруі мен металдың механикалық шаршауымен байланысты) нақтылы табиғи тозуының мүмкіндігінше нақтылы шекарасын айқындайды. "... Материалды тозудан басқа, - деп жазады К. Маркс, - машина моральдық тозуға да ұшырайды деп айтуға болады. Ол тура сондай құрылыстағы машинаның, одан арзанырақ немесе қымбатырақ шығарылып бәсекелестікке түсуіне байланысты өзінің айырбас құнын жоғалтады. Машинаның қанша жетілдірілгеніне қарамастан, екі жағдайда да, ол бұрынғы жұмыс уақытымен емес, яғни оның заттандыруына кеткен, ендігі кезекте оның тікелей өндірісімен немесе мықтырақ машина өндіру үшін қажеттіліктер, құнды анықтайды. Сондықтан ол азды-көпті өзінің құндылығын жоғалтады"234.

Жүйелік сапаны, заттың құрылымдық немесе функционалдық сапасын тікелей қарастыру арқылы айқындауға болмайды. Жүйелік сапа, көрсетілген құбылыстың шеңберінің жалпы қасиетінен, заттың өзіндік анықтамасынан тыс орналасқан. Тауар құны, құн тауардан жоғары болып табылатындықтан,оған "табиғат заттарының" бірде-бір атомы енбейтіндіктен, олардың жүйелік сапасы арқылы айқындалуы мүмкін емес. "Бұл қарапайым анықтама болғанына қарамастан, К.Маркс сапаның жаңа топтамасын ашады, -деп В.П.Кузьмин жазады, - мұндай жоғарғы сапаға, затта емес, олардың тек көрсетілген жүйелік тұтастыққа қатынастылығының дәрежесіне байланысты затта айқындалатын, заттардың жүйесіне тиесіліні еншілейді".235

Бұл жоғарғы сапа, ендігі кезекте, заттың өзіндегі табиғи және функционалдық сапасынан мүлдем ерекшеленетін, жүйенің жалпыға бірдей анықтамасына тәуелді. Осы уақыттан бастап мұнда, элементтердің біртұтастық пен бірігуінде және олардың өзара әрекеттестігі мен өзара бағыныштылығы реттелген бірізді ұласуына негізделген анықтамалар негізгі рөл ойнай бастайды. Ендігі кезекте жүйелік сапа, еңбектің өнімділігі мен еңбек барысының деңгейіндегі қоғамдық мақсат пен мұқтаждықтың, қоғамдық өндіріс пен бөліністің әртүрлі деңгейдегі, бірлескен өзара әрекеттестігінің нәтижесінің шеңберіндегі құбылыс жиынтығының көрінісі ретінде, өзінің айқындамасына ие болады. Сондықтан, техниканың физикалық және моральдық ескіруі мәселесі бойынша, машинаның моральдық ескіруі, жоғарғы жүйелі сапа ретінде жеке машинаның емес, жалпы әрекет етуші парктің техникасына байланысты болады. Себебі машинаның жиынтығы көп ерекшеленетін өлшемдерге ие (бұған, барлық ұсынылатын саланың пайдалану көрсеткіштеріне жаппай машина өндірісінің интегративті қатынастары еніп, әлемдік және т.б. сол сияқты конъюнтуралық болжамдар есепке алынады).

Маркстік әдістің негізіне алынған жүйелік әдіс, органикалық жүйені талдау барысында, даму мен қызмет етуде өзінің ортақ заңдылықтарына ие, біртұтас әлеуметтік қалыптасудағы тұтас жүйе ретінде, адамзат қоғамының нақтылы-тарихи қалыптасуында бәрінен де айқынырақ көрініс табады. Бұл жүйенің бар екендігінің жалпыға бірдей негіздемесін іздестіруде, қоғам сияқты барынша күрделі жүйені талдау барысында К.Маркстің біртұтас әдісті іске асырылуы, эвристикалық әдіснамлық талдаудың тікелей сөнбес мысалы бола алады. Әлеуметтік жүйенің қалыптасуын талдау барысында, материалистік диалектиканың жалпыға бірдей маңыздылығы, бәрінен бұрын, жоғарғы жүйелік сапаны тасымалдайтын әлеуметтіктің қалыптасуына байланысты негізделуінің нәтижесінде, қоғамдық тіршіліктің материалдық негізі ретіндегі табиғи субстанция рөлінің негізделуі көрініс табады.

Адамзат қоғамы тіршілігінің алғышарты ретінде материалдық өмірді өндірудегі еңбек үдерісі айқындалады. "Біздің, бәрінен бұрын қарастыруымыз керек нәрсе, - деп Маркс пен Энгельс жазады, - жаппай адамзат тіршілігінің бірінші алғышарты мен жалпы тарихы, нақтырақ айтсақ, адамдарды өмір сүру мүмкіндігіне ие қылдыратын алғышарт... Сол себепті, бірінші тарихи әрекет, бұл - материалдық өмірдің тікелей өзін өндіру мұқтаждығын қанағаттандыру үшін қажетті құралдарды өндіру"236. Адамзат қоғамы басым қызмет ететін аумақта, қоғам да, "екінші табиғатта" еңбектің арқасында тіршілік етеді237. Барлық әлеуметтік қалыптасудың өз бетінше тіршілік етуін салыстырмалы түрде, лакмустық қағаз анықтайтын сияқты, оны өндірістің даму деңгейі анықтайды, сондай жүйелік сапаға айналумен қатар, қоғамдық өмірдің автономды аумағының қызмет етуін бағалау мен талдауда, әдіснамалық анықтама түріндегі мақсатқа сай мәнге ие болады.

Адамзат қоғамы, алғашқыда нақтылы-табиғи негіздемелерге сүйенгенімен, оның даму барысында, сыртқы табиғи тәуелділіктен, табиғи заттық қатынастан қоғамдық қатынасқа ауысуды көздейтін мыңжылдыққа созылған өзіндік детерминациясы басым әлеуметтік-тарихпен бірізділікке байланысты. Әрине, табиғи қатынас адамзаттың өмірлік іс-әрекетінің кез-келген кезеңінде үнемі болады, бірақ олар қоғамның даму үдерісінде, табиғи әлеуметтік және жүйелік сапаның, барынша күрделендірілген иерархиясының бағынышты элементіне айналу барысында, алғашқы берілген, бастапқы рөлін күн санап жоғалта бастайды. "Бұл мағынадағы қоғамдық қатынас, өзінің бойында адамдардың бір-бірімен жүйелік қатынасы ретінде орналасып, заттардың таңбаланған қатынасында, оның әрбір көлемді даму кезеңінде, адамдардың қоғамдық жинақталып жасырылған, заттық қатынастарының өзгертілген деңгейінде көрініс табады"238.

Әлеуметтік-тарихи байланыстың табиғилықтан басып озуына алып келетін түбірлі дағдарыс, өткен табиғи материалды қауымдастық, құл иеленушілік және феодалдық құрылымның өндірісі әдісінің онына келетін жалпыға бірдей феномен - жұмыс күші мен еңбектің жалпы бірдей бөлінуі және тұтас алмасуы барысында, табиғи шаруашылықтың ғасырларға созылған өзін-өзі қамтамасыз етуге кеткендерін ыдырататын, материалдық өндіріс саласындағы өндірістік революция көзделетін, барған сайын ұлғайып отыратын капитализммен байланысты. "..Жалданбалы еңбек, - деп К.Маркс жазады, - қоғамға негізделген жердің түбірлі аумағындағы барынша кең көлемде таралатын қоғамдағы жалданбалы еңбектің классикалық формасында... бұл жалданбалы еңбекті жалпы қоғам көлемі бойынша тарататын жалданбалы жұмыс күшін қаладан ауылға көшіру әрекеті сияқты"239.

Капиталистік өндіріс әдісінің, жалпы бірдей тауарлық-ақшалай қатынасының нәтижесі, қоғамның өткен формасынан ерекшеленетін, өндірістік және экономикалық байланыстың әмбебаптық және экономикалық факторы кең көлемді мәнге ие болатын, қоғам эволюциясындағы жаңа сапалы қадамының пайда болуына алып келеді. Бұл кең көлемде таралатын "жалпыға бірдей пайдалылық жүйесі", ішінде индивидтің, жалпыға бірдей еңбек бөлінісінің барысында қоғамдық үдерістің "бұрандасына" айналып, өзінің автономдығы мен тәуелсіздігінен айырылатын жаңа сапаның пайда болуына алып келеді. Капиталистік қоғамдағы кооперация мен мамандандырылуға негізделетін өндірісте, әрқайсысы барлығынан, барлығы - әрқайсысынан тәуелді болатын, сапаның мүлдем жаңа жүйесін қалыптастырып, өндірістің жалпы бөлімшелерінің әмбебаптық байланысының туындауына бұл алып келеді. Буржуазиялық қоғам, "монохроматикалық кейіпте" көрінетін тұтастықтың жалпыға бірдей заңдылығына сай басқарылатын, тұтастықтағы өлшенген бөлшек ретінде, бірдей қоғамдық заңдылықтарға бағынған әрбір әлеуметтік қалыптасу, қоғамдық байланыстың конгломератына айналады".

К.Маркстің, қоғамның экономикалық құбылысындағы жүйелі сапаны талдаудағы зерттеу барысы, күрделі интеграцияланған қатынас пен сапаны туындататын, қоғамдық өндірістің әртүрлі элементтерінің қосылуының нәтижесіндегі бірігу ретінде, коғамдық қатынастардың негізінде пайда болатын, жалпыға бірдей анықтамаларға қатысты. Мұнда жүйелі сапа, біртұтас қоғамдық өндірістің әртүрлі құрамдары түйінделуінің барысында көрсетілген, басым болып келетін жинақталған сапа ретінде көрініс табады. Мұнда адамзат қоғамының барлық формасы үшін тән, жалпыға бірдей жағдайдан көбінде өндірісте кездесетін мәселенің барысы талқылануда. Бұл жалпы бірдей заңдылықтарды абстрактылы айқындау, осы жалпыға бірдей жағдайдың мәліметтерін есепке алу үшін қажет болғанымен, болып жатқан құбылысты тұрақты түсіндіру үшін жеткіліксіз. К.Маркс: "барлық тарихи айырмашылық, тура осындай жолмен, жалпы адамзаттық заңдылыққа араласып, жойылып кетуі мүмкін"240, - дей келе, бұл өндірістің барлық сатыларына ортақ анықтама болады, бірақ көрсетілген өндірістің жалпыға бірдей жағдайларын ғана басшылыққа ала отырып, заттар мен құбылыстардың нақтылы-тарихи сапасын, зерттелінетін үдерісте толыққанды және нақтылы шынайы бейнелеп, ақиқатын шығару мүлдем мүмкін емес дегенді айтады.

Ерекше сапа. Өндірістің нақтылы-тарихи үдерісінің сапалы анықтамасын айқындау үшін тек жалпыға бірдей форманы талдаудың жеткіліксіздігі, қоғамдық өмірдің нақтылы үдерісіне бағытталған зерттеулердің постулаттануына алып келеді. "Саяси экономика,-деп К. Маркс жазады, - байлықтың ерекше қоғамдық немесе нақтырақ айтсақ, өндірістік байлығына катысты. Алғашқыда барлық дәуірлердегі өндірісте байқалатын, байлық заты еңбек ету ретінде субъективті немесе зат ретінде объективті түрде, жаратылыстық немесе тарихи қажеттілікті қанағаттандыру үшін қызмет етеді... Бұл жайында, әдетте айтылатын, жалпылық зерттеудің ақиқат объектісі ретінде, үлкен күш-жігермен айқындалатын, заттық мазмұннан формалар әлі ұзақ еңбек барысында ажыратылатын, саяси экономиканың алғашқы тәжірибелік дәуірінде кейбір тарихи құндылықтар абстракциялық шектеулікті көрсетеді. Уақыт өте келе олар ғылымилыққа өздерінің ұмтылысы барысында, қажетсіздігін көрсетіп, жалпы мазмұнын жоғалтады"241.

К.Маркстің "ерекше заттың, ерекше логикасы" жайында жиі айтуы мен В.И.Лениннің "нақтылы үдерісті нақтылы зерттеу" жайында жиі жазуы өзара байланыстылығын көрсетеді. Бұған байланысты кез-келген үдерісті түсінікті айқындау үшін жалпыға бірдей жағдаймен қатысты жүйелік сапаның жалпыға бірдей өлшемін ғана емес, бұл сапаның нақтылы өзгеше табиғатын да қарастыру қажет. Мұнда таным, жинақталған зат пен құбылыстың шексіз жүйесінен зерттелетін зат бөлшектеніп, өзгеше сапаның бөлшектенуі көрсетілген, құбылыстың өзгеше ішкі анықтамасы ретінде, сапаның бастапқы анықтамасына оралады. Сапа категориясының табиғатын талдаудың жоғарылау деңгейі, зерттелетін үдерістің көрсетілген үдеріс үшін ғана, өзгеше сапаның ішкі анықтамасы сияқты ұғымына алып келетін, өзіне терістеуді терістеу әрекеті жүреді. Ішкі анықтылықтан нақтырақ анықтама түрінде абстрактылықтан шығатын сапа ұғымын тану, табиғи және әлеуметтік құрылымдық, функционалдық, жүйелік сапаның талдау кезеңдері арқылы өтіп, жалпыға бірдей анықтамадан тыс, тағы да бір қосымша түрінде, ішкі анықтаманың нақтылы-тарихи формасы сапасының ішкі екіжақтылығына ие болатын, жалпыға бірдей мазмұнның, бір компонентінің модификациясы сияқты өзгеше сапаның дефинициясында "өзінің ақиқатын" табады. "К.Маркстің "Капиталында" қолданылған жүйелі талдауға, - деп В.П.Кузьмин жазады, - материалистік гносеологияны дамытатын бір әдіснамалық тәсіл тән. Оның құпиясы, К.Маркстің бір құбылысты екі қырында қарастыруымен байланысты - оның табиғи сапасы мен өзгешелік сапасы бойынша"242.

Абстрактылықтан нақтылыққа қарай өту арқылы сапалы таным іске асады. К.Маркстің логикасы бойынша, еңбек жалпыға бірдей абстрактылы түрінде қарастырылып, кез-келген қоғамдық формаға тәуелді емес фактордың қарапайым құбылысы ретіндегі еңбектің анықталуы бойынша талдау жүреді. Сосын еңбектің нақтылануы бойынша, өзінің екі жақты табиғатын көрсететін - тұтыну құнын қалыптастырып, оны айырбас құнымен теңестіретін, абстрактылы еңбекті нақтылы еңбектің барынша жаңа анықтамаларымен толықтырып, ұлғайтады. Алайда абстракцияның іс жүзіндегі ақиқатқа айналуы капитализмнің дамыған дәуірінде жүреді: тауарлық-капиталистік өндіріс, еңбекті іс жүзіндегі абстракциялық ақиқатқа айналдыратын, жалпы өндірістің классикалық формасын көрсетеді.

Абстракциялық еңбек - еңбектің өзгеше сапасы болып табылады. Егер де еңбектің барлық түрінен ажыратылған абстракциядағы - алғашқы қауымдық, құл иеленушілік, крепостнойлық, жалданбалы еңбектегі - абстракциялық еңбек жалпы еңбекке тән жинақталған белгі мен "адамзат өмірінің мәнге жаратылыстық шарты" болса, ал өзінің өзгеше жүйесі сапасында абстракциялық еңбек, еңбектің сапасы өзгеше жоғары түрінде көрініс табатын, абстракциялық еңбектің тіршілік ету формасына айналу барысында барлық нақтылы еңбек жойылатын сәттегі жалпы еңбектің жоғарғы сапасы, еңбектің ақиқаты болып табылады. "Бұл жерде еңбек, - деп К.Маркс жазады, - тек қана категорияда емес, бұрын болған нақтылы еңбек түрлерінің арасындағы тұтастықты жойып, шын өмірдегі, жалпы байлықты жасаудың құралына айналды. Барынша дамыған түріндегі мұндай жағдай, барынша жетілдірілген заманауи буржуазиялық қоғамдағы тіршілік етуші форма - Құрама Штаттарда орын алған. Сол себепті, тек осында ғана "еңбек" категориясының абстракциясы, жалпы "еңбек", бұл бастапқы саяси-экономикалық қағида, іс жүзіндегі ақиқатқа айналады. Қоғамның барлық формасына қатысы бар, ежелгі қатынасты айқындайтын саяси-экономиканың басты мәселесіне айналған, қарапайым абстракция, жетілдірілген заманауи қоғамның категориясы ретіндегі бұл абстракциялықтың іс жүзіндегі ақиқаты ретінде ғана көрініс табады"243.

Өзгеше сапаның айқындалуы, нақтылы көрсетілген тұтастықтың қызметі мен тіршілігіне нағыз қажетті сәттердің бөлшектенетін кезіндегі заттың логикалық дамуын көрсететін, нақтылы-тарихи әрекеттің іске асуы ретінде жүреді. Нақтылы-тарихи әрекеттің қажеттілігімен туындайтын, өзгеше сапа, даму мен қалыптасудың нақтылы шынайы тізбегінде қарастырылатын кезінде, таным деңгейінде ұғынылатын мәселенің негізін шын мәнінде түсінумен байланысты. Сондықтан заттың өзгеше сапасының құбылысы нақтылы объектінің нақтылы тарихи тұрғыдан айшықтап көрсететін, өзара әрекеттестіктің маңызды дәнекер сәттерін айқындайды.

Бұл сапаны есепке алмай, нақтылы құбылыстың тұрақты даму бейнесін құрастыру мүмкін емес. Сондықтан, бұл бағытта капитал тарихының баяндалуы қызығушылық тудырады. Капиталды "жинақталған еңбек" ретінде қарастыратын біржақты көзқарас бастамасы қауымдастық құрылымының түпкіріндегілермен байланысты. Егер де оны, қосымша ақшаны алып келетін, жүйе ретінде айқындайтын болсақ, онда капитал құл иеленушілік қоғамда тіршілік еткені даусыз. Мұндай "тарихи әдісті" бөліп алып қарастыратын болсақ, ол алғашқы тарихи дәуірдегі капитал тіршілігінің бастамасын іздеуге алып келіп, бағалаудың қажетті өлшемінің жоқтығын көрсетеді. Капиталдың табиғатын талдау барысында, буржуазиялық экономистер, оны мәңгі өзгермейтін жаратылыстық қатынас ретінде көрсетуге ұмтылуында, жалданбалы жүмысшы, капиталистік өндіріс қатынастарының тарихи әрекетінің нәтижесінде, капитал және т.б. түрлерінің алдында өндірістік капиталдың басым болып келетін, машина өндірісі әрекетімен анықталатын, капиталдың өзгеше сапасын ұсынбады. К.Маркс капиталдың жалданбалы еңбектің қаналуы мен жұмыс еңбегінің төленбеген бөлшегін өзіне алынатын кезде пайда болатынын көрсетеді. Бұл сәтке дейін, капиталдың пайда болуынан тарихи алғышарты жайында ғана сөз қозғауға болады. Сондықтан капиталдың өзгеше сапасы, жұмысшылардың жалданбалы еңбегін қанау негізінде, оның өзін жетілдіретін құн бола білу қабілетімен байланысты.

К.Маркс "differentia specifica (өзгеше айырмашылығы - Ауд.) көрсетілмеген түсініктеме, түсініктеме емес"244,- деп тұжырымдай отырып, нақтылы-тарихи әрекетте сапаның өзгешелігін айқындау қажеттілігін көрсетті.

Зерттеу объектісінің табиғатын айқындаудағы сапаның барлық маңыздылығын заңды түрде атап өтумен қатар, оның өзіндік өзгеше сапасын есепке алу қажеттілігін ол ескертті. Оларды біріктіретін, жүйелі сапаның жалпы таңдауынсыз, осы немесе басқа құбылыстың өзгешелігін мойындау, автономды анықтамалардың ерекше мағынасы болжанатын кезде, релятивизмнің қайталануына алып келер еді. Өзгеше және жүйелік анықтама бірлігі, жалпы мен ерекшенің өзара әрекеттестігі және жалпыға бірдей мен өзгеше заңдылықтарды бір-біріне қоспау барысындағы диалектикада көрініс табады. Жүйелік және өзгеше сапаның өзара әрекеттестігінің мүмкіндігінің жоғарылығы соншалықты, оларды әдебиетте әртүрлі жүйелік сапа ретінде қарастыру ұсынылады. "Олай болса, біздің "сапалы табиғатымызды" анықтаушы ретінде айқындайтын ол "бірінші тәртіптегі жүйелік сапаның деңгейіне сай келетін болады, - деп В.П.Кузьмин жазады, - ол "сапалы өзгешелікті" көрсететін сапа, - "екінші тәртіптегі" жүйелік сапаның деңгейіне сай келеді". Біріншісі құбылыстың үстіртін көрінісінде функционалдық, "сапалық", заттық ретінде, екіншісі, өзгеше-жүйелік, интегралды-жүйелік және тұтастық ретінде көрініс табуы мүмкін"245.

Бір және көпсапалық. Сапа ұғымының категориялық мазмұнының ішіндегі маңызды мәселелерінің бірі, бір және көпсапалықтың арақатынасы жайындағы сұрақ болып шығады. Бұл заттардың анықтамасының қарама-қарсылығын абсолюттендірмей, олардың бірлігін ашу қажеттілігі барысында, олардың диалектикасында көрініс табады. Бұған байланысты Гегель былай дейді: "Гүл, мысалы, иіс, дәм, форма, түс және т.б. сияқты көптеген сапаларға ие болғанымен, ол бәрібір - біртұтас гүл: бұл сапалардың бірде-бірі гүлдің жапырағына жетпей тұрмауы керек: әрбір жеке жапырақтың бөлшегі, барлық жапырақ ие болатын қасиеттеріне дене. Тура солай алтын да әрбір өзінің түйіршігінде ажыратылмайтын және бөлінбейтін сапасына ие"246. Бір және көпсапалықтың бірлігін Н.Г.Чернышевский былай көрсетеді: "Мүлдем әртүрлі сапалардың бір затта бірігуі, заттың ортақ заңы болып табылады"247. В.И.Лениннің кәсіподақ жайындағы белгілі пікірталаста келтірген мысалы, әртүрлі мәндегі көптеген сапаны мойындау дұрыс нәтижеге алып келмейтіндігін көрсетеді. Бухариннің стакан шыны, ыдыс және су ішетін құрал болатыны сияқты, кәсіподақ коммунизм мектебі болуымен қатар, күштеу аппаратына да жатады деген эклектикалық ұғымына В.И.Лениннің жауап беруінде мына жағдай атап көрсетілді: "Бірақ стакан тек осы қасиет немесе сапа қырына ғана емес, барлық қалған әлеммен, өзара қатынасы мен байланысы бойынша, саны жағынан шексіз қасиет пен сапа қырына ие". В.И.Ленин кәсіподақ жайында, ары қарай өз ойын былай тұжырымдады, - бұл "бір қырынан, мектеп; басқасынан - аппарат, үшіншіден - еңбек етушілердің ұйымы; төртіншіден - тек өндірісші жүмысшылардың ғана ұйымы; бесіншіден - өндіріс бойынша ұйым... және т.б., және т.б." Бірақ бұл плюрализм кәсіподақтың сапалы анықтамасының бөлшектенуіне алып келмейді. В.И.Ленин жазғандай, "сұрақтың немесе заттың алғашқы екі "қырын" емес, немесе үшінші, төртінші, бесінші және т.б. алуға болмайтынын дәлелдейтіннен, Бухарин негіздейтін өзіндік талдаудың ешқандай көлеңкесі де көрінбейді". "Бір қырынан, мектеп, басқасынан - басқа бірдеме" емес, жалпылай алып қарайтын болсақ,... кәсіподақ - мектеп, бірлестік мектебі, ынтымақтастық мектебі, өзіңнің мүддеңді қорғайтын мектеп, басшылық мектебі, бақылаудың мектебі"248. Бұл кәсіподақтың айналасында туындайтын басқа сапалардың түбірлі және негізгі сапасы болады.

Стақан жайындағы белгілі лениндік мысалда сапаның өзіне тән иерархиясы мен субординациясы аңғарылады: "Егер де мен үшін стакан су ішу үшін құрал ретінде қажет болса, маған ол толықтай цилиндрлі формада ма немесе ол шыныдан жасалған ба, мүлдем маңызды емес"249. Бірдей сапалардың әрекеті және белсенді қосылуы, бір және көп сапалы тұтастық материяның дамуындағы әрбір құрылымда көрініс табатын, материяның жалпыға бірдей атрибуты ретінде, қозғалыстың объективті жүйесінде, жалпы өзінің негізделу барысында даралық, ерекшелік және жалпылықта диалектикалық тұтастығына ие болады.

Объективтік әлемнің құбылысы мен заттарының дамуы бойынша, әрбір объект "тарихи өткендер", "логикалық бірізділікпен" жүретін кездегі жаңа үдерістің қызмет ету логикасына бағына отырып, әрбір сәтінде жаңа түрінде көрініс табатын, қозғалыстың барынша жаңа жүйесіне алып келетін өзгеріске ұшырайды". Сондықтан, заңды түрде, объектінің сапасы айтарлықтай модификацияланып, өзінің категориялық мазмұнын ауыстыра отырып, кейінірек пайда болған, жаңа үдерістердің модификациясына айналып, жаңа белгілерге ие болады.

Құбылыс пен зат сапасының тарихилығы олардың табиғатының маңызды анықтамасы болып шығады.

Сапаның тарихи ауысуы ерекше және анық түрде К.Маркстің адам мәселесін талдауында жақсы көрсетілген. К.Маркс өзінің дүниетанымдық эволюциясының алғашқы кезеңі, революциялық демократизм кезеңінде, адамды ішкі анықтамасы бойынша өзі-өзіне тең, өзгермейтін, мәңгі ретінде абстрактылы әдіспен түсіндіре отырып, адамның отбасына, әйелге, жеке меншікке, мемлекетке және т.б. қатынасынан тәуелсіз, "адам әрқашанда барлық осы әлеуметтік қалыптасулардың мәні болып қала береді..."250 дейді.. Бірақ сол уақыттың өзінде К.Маркс адамның қоғамда қызмет етуші ретіндегі жаңа ұғымына алғашқы қадамдарын жасай бастады: "...Адам - әлемнен тыс орналасқан, абстрактылы емес тіршілік иесі. Адам - бұл адамның, мемлекеттің, қоғамның әлемі"251.

Адамның алғашқы анықтамасы, оның тәндік ұйымдасуы, заттық іс-әрекеті, заттылығы болып шығады252. Мұнда адам тіршілік ету құралына қол жеткізу үстінде өзі соған айналып кететін бағыттағы, оның антропологиялық табиғи мәні түрінде ұғынылады. Капиталистік өндіріс, адамды табиғилық және әлеуметтік жаққа бөле отырып, тіршілік ету үшін құралды басты мәселеге айналдырады: "Адам саналы тіршілік иесі болғандықтан, өз әрекетін кері айналдырып, яғни өзінің өмірлік әрекетін, өзінің негізін тек өзінің тіршілігін қолдау үшін ғана бағыттайтындығымен, жаттандырылған еңбек бұл қатынасты кері бұрып жібереді"253.

Алайда адамның тарихи және антропологиялық анықтамалары, тек адам сапасының анықтамасы ғана емес, ол әлеуметтік-тарихи дамудың жемісі болып шығады. К.Маркс "бес сыртқы сезімдердің қалыптасуы - бұл барлық өткен әлемдік тарихтың жұмысы" деген. Сонымен қатар төмендегі де айтылады: "...Жоғарыда көрсетілген жалпы әлемдік тарих, адамның адамзаттық еңбегінің туындауымен, адам үшін қалыптасатын табиғат сияқты бірдеме..."254. Сондықтан адам үшін бастысы оның әлеуметтік сапасы болып шығады: "...Жеке тұлға ерекшелігінің негізін оның абстрактылы табиғаты емес, оның әлеуметтік сапасы құрайды, ...және мемлекеттік функция және т.б., адамның әлеуметтік сапасының әрекеті мен тіршілік етуінің тәсілі сияқты бірдеме"255. К.Маркстің "1844 жылғы экономикалық-философиялық қолжазбалар" деген жұмысында, индивидтің әмбебаптық дамуындағы заттану мен затсыздану үдерістерінің шешуші рөлі анықталады. Гегельдің адам өмірінің іс-әрекеті нәтижесінде мәңгі және әмбебапты жаттануы туралы идеалистік тұжырымының негізіндегі дәлелдемесіне қарсы, К.Маркс адам жаттануының тарихилығын жалпы алғанда жеке меншікпен байланысты түсіндірді.

Мәңгі жаттанудың орнына заттанудың мәңгілігі идеясын тұжырымдай отырып, К.Маркс өзінің ішкі шығармашылық қуатын іске асыратын, адам өз іс-әрекетінің негізінде ойластыру құбылысының орнығуының арқасында қоғамдық жанға айнала отырып, адамның қоғамдағы іске асу үдерісіндегі заттану ықпалының рөлі туралы жазды.

Индивидтің өзінің ішкі күшінің заттануы негізінде, ол қоғамның қажетті құраушысына айналатындықтан, қоғамның өкілі ретінде адамның орнығуынан заттану жалпыға бірдей шарт болып табылады. Қоғам заттану нәтижесінде "бай, жан-жақты және жалпы сезімдері мен қабылдауларында терең адамды қалыптастырады"256. Қоғамның қызмет етуі мен тіршілігінің жалпы адамзаттық заңдылықтары, басқа диалектикалық үдеріс барысында адам игеретіндер, адам өзінің онтогенетикалық дамуындағы, жалпы адамзаттық тәжірибесінің негізгі филогенетикалық даму тізбегінде "қайталанатын" кезіндегі, айқындалу мен игеру үдерісі болып табылады. Сондықтан көрсетілген игеру үдерісінде "затты тек біржақты және тікелей, табыну және иелену мағынасында түсінбеу қажет. Адам өзінің жан-жақты негізін біртұтас адам ретінде әмбебап тәсілдермен игереді"257.

Фейербахтың антропологиялық материализмін және "Әділділер одақтастығының" абстрактылық гуманизмін сынау барысында Маркс адамдағы әлеуметтік бастаманың басымдығы жайындағы қорытындыға келеді: "...Адамның мәні, жеке индивидке тән, абстракт емес. Шын мәнісінде ол барлық қоғамдық қатынастардың жиынтығы болып табылады"258. "Фейербах туралы тезистерде" антропологиялық мақсатпен қатар адамды абстрактылы тұрғыдан енжар түсіндіруге сын беріледі. Антропологиялық материализм бағытын ұстанатын философтарға байланысты, В.И.Ленин төмендегідей тұжырымдады: "Адамның мәнін" олар абстрактылы түрде, ал "барлық қоғамдық қатынастардың жиынтығы" (нақтылы тарихи анықтамада) ретінде түсінбегендіктен, әлемнің өзгерісі жайында мәселе көтерілген кезде ғана олар оны "түсіндірді", яғни іс-жүзінде революциялық әрекеттің мәнісін ұғынбады"259.

К.Маркс пен Ф.Энгельс "Неміс идеологиясының" өзінде-ақ "жалпыға бірдей махаббаттың" жеткіліксіздігі жайындағы тезис пен "шынайы социализм" теоретиктерінің филантропиялық гуманизмін (схоластикалық теорияның нәтижесі) сынға алады. К.Маркс "Философияның жұтаңдығы" жұмысында адам табиғатының тарихи өзгермелігі туралы тұжырымдай келе, адам табиғатының гуманистік мұраты туралы таптық ұстынды ұсынады.

Адамның жалпыға бірдей жүйелік сапасын қоғамдық қатынастардың жиынтығы ретінде мойындай отырып, "1857-1859 жылдардағы экономикалық қолжазбаларында" және "Қосымша күн теориясы" жұмысында адамның ерекше сапасын нақтылы-тарихи алғышарттың өнімі ретінде айқындап келе, К.Маркс алға қарай қадам жасады. Талдаудың бастапқы аттану нүктесі ретінде жалпы адам бойынша көзқарасты дамытатын А.Вагнердің "Саяси экономиканың оқулығы" кітабын сынға ала отырып, К.Маркс мынадай тұжырымға келеді: "...Бастапқы шығатын шарт ретінде қоғамдық адамның, яғни ол өмір сүретін қоғамның нақтылы қасиеттерін алу керек..."260. Адам қоғамның тарихи дамуының белгілі бір кезеңдерінің жемісі болып табылатындықтан, адамды Аристотельдің "саяси жануар" дегені мен XVIII ғасырдағы "эгоистік индивид" ретіндегі адамның арасындағы айырмашылық осымен айқындалады. Әртүрлі дәуірлердегі адамдардың тарихи қилы түрлері, тарихи ауысып отыратын өндірістің қоғамдық қатынасынан туындайтын, үзіліссіз дамып, тарихтың барысында өзгеріп отыратын өндіргіш күш ретінде адамды ұғынуға алып келеді. Сол себепті өндіргіш күштер дамуының әрбір жаңа кезеңі адам мәселесін жаңаша қарастыруды талап етеді; және де бұл бағыттағы прогресс К.Маркс бойынша, толық алғанда адамның жан-жақты дамуымен байланысты. Ол былай деп жазды: "Жеке тәуелділік қатынастары (алғашында толық ежелгілер) - тұйықталған шеңбердегі, көрінбейтін көлемде ғана дамитын адамдар өндірісінің, алғашқы қоғамдық формасы. Заттық тәуелдікке негізделген, жеке тәуелсіздік -әмбебаптық қуаттың жан-жақты қажеттілігінің, әмбебаптық қатынасының, заттың жалпыға бірдей қоғамдық ауысу жүйесінде алғашқы қалыптасатын, екінші көлемді форма. Олардың қоғамдық жетістіктерінде, олардың ұжымдық және қоғамдық өндіріске айналуы мен индивидтің әмбебаптық дамуына негізделген тәуелсіз индивид үшін ол саты болып табылады. Екінші саты, үшіншінің алғышартының жағдайын жасайды"261.

Капиталистік қоғамның коммунистікке өтуі жүретін кезде, үшінші кезеңнің туындауы қажеттілігін айта келе, ол жан-жақты дамыған жеке тұлға ретіндегі адам ұғымының тарихи даму бағдары жайында жазды: "...Адамзат тегінің" қабілеттерінің дамуы, әйтсе де ол алғашында адамзат индивидтерінің көпшілігінің есебімен, керек болса тұтас адамзаттық топпен іске асырылғанымен, түбінде бұл антагонизм жойылып, ол әрбір индивидтің дамуымен сай келеді..."262.

"Капиталдағы" "экономикалық категориялардағы" адам мәселесі капиталистік суреттеу тәсілінде қарастырылғанымен, ол капиталистік негізде қызмет ететін әлеуметтік қоғам түрлерінің маңызды анықтамасын қамтыған: "Егер де жұмысшы классикалық саяси экономиканың көз алдында тек қосымша құн өндіретін машина ретінде ұғынылатын болса, капиталист үшін оның көз алдында тек үстеме капиталдағы қосымша құнға айналдырудың құралы ғана тұр"263. Бәрінен бұрын өндірістік қатынастың өзгеше қоғамдық қатынасы ретінде адамды түсіну барысында, қоғамдағы буржуазиялық қатынастардың иерархиясына байланысты, адам және оның алатын орны жайындағы тұрақты түсініктер арта түседі. Буржуазиялық апологеттер сияқты, өндірістің негізгі өкілдерінің жеке тұлғалық белгілері айқын анықталады. "Игілікті капиталистің көкірегіндегі ләззаттану құмарлығы мен жинақтауға құштарлығының арасында фаустық шиеленіс етек алады", К.Маркс, негр құлдардан сығылып алынған жалпы қосымша құнды шампанға ысырап қылу керек пе немесе оны негр құлдар мен жер иеліктерінің үстеме санына қайтадан айналдыру керек пе" деген диллемаға алып келетін, капиталдың алғашқы жинақталу уақытынан басталатын, капиталистің эволюциясы туралы", мысқылдай отырып жазады264.

Сапа категориясының даму бағыттары талдау, ұсынылатын ұғым дәстүрдегідей заттың ішкі анықтамасы емес, оған тікелей тән анықтама болып табылатындығын көрсетті. Сапа тікелей анықтаманың жүйесі ретінде пайда болып, қызмет ететіндіктен, сапа мен мәннің міндетті түрдегі айырмашылығы анықталады (соңғыда жанама анықтамалардың жүйесі жайында сөз қозғалды).

Бір және көпсапалық мәселесін зерттеу барысында, "көптілік бір қатынасында", яғни әртүрлі сапалылықтан, заттың көп сапасының байқалуынан бір қатардағы сапаны ұғыну міндеті туындайтындықтан, мұнда сан ұғымына өту айқындалатынын атап өту керек. Жалпы өзінің айырмашылығында, барлығы бір қатарлы болып табылатын, заттың бұл сапасының пайда болуы, сан мәселесін алға қойып, көрсетілген сапаның сандық өлшемінің қажеттілігін, яғни диалектиканың келесі категориясын талап етеді. Сапаның соңғы анықтамасы - көпсапалық кеңістік формасының сандық арақатынасының, сандық анықтамалық әрекет бастамасының сапалық шекарадан өтуін көрсететін, сапаның бірінші анықтамасы болып табылады.

Качество //Диалектическая логика: Общие проблемы.

Категории сферы непосредственного.

Алма-Ата: Наука, 1986. - С. 251-283.

МӨЛШЕР (сан)

Әбдімәлік НЫСАНБАЕВ,

Геннадий ШЛЯХИН,

Лев РОДНОВ

Мөлшер (сан) - заттардың өзара қатынастарын көрсететін логикалық категория, ол қатынастар белгілі бір шекарада заттардың өздеріне ғана тән сапалық ерекшеліктерінен тәуелсіз болады, демек, олар адамның қоғамдағы заттық іс-әрекетінің барысында өзара байланыстағы элементтердің біреулері екіншілерімен ауыстырылса өзгермейді. Ондай қатынасқа, мысалы, екі шектеулі жиынның элементтерінің (мысалы, кинотеатрдың залындағы орындықтар мен көрермендердің) арасында, олардың табиғаты нендей элемент екеніне тәуелсіз қалыптасқан өзара сәйкес болу қатынасы жатады. Сондықтан да біз элементтердің біреулерін екіншілерімен ауыстыра аламыз, ал ол кезде қатынастар өзгермейді. Осыған байланысты Гегель мөлшерді өзінің болмысына катысты немқұрайды, заттың сыртқы анықтылығы деп атады.

Мөлшер ең алдымен заттардың арасындағы қатынас болып табылады. Энгельстің математиканың пәнін анықтаған кезде мөлшерлік қатынастарын сөз еткені кездейсоқ нәрсе емес, ал Гегель ілімінде мөлшерлік қатынас мөлшер анықтылығының жоғарғы түрі, онда "таза" және "анықталған" мөлшердің ажыратылып алынған сипаттамасы бар.

Зат бөлек, өзі сияқты заттармен байланыссыз, өзімен-өзі болмайды. Өзі сияқты заттардың тобына жатуы, әрқашанда заттың анықтылығының шарты. Мөлшер және де ең алдымен жеке, бөлек заттармен олардың қасиеттерін емес, заттардың арасындағы қатынасты сипаттайды. Сондықтан мөлшер тұрғысынан осы заттардың басқа бір заттармен ауыстырылуының маңызы жоқ, тек осы кезде олардың қатынасы сақталса ғана болды.

Адам санасының пайда болуымен заттарды санау, оларды өлшеу, яғни жекелеген объектілерге мөлшер жағынан әртүрлі нақты сипаттамалар телу қабілеті қалыптасып, жетіле түседі. Біз осылай өзімізге қажетті заттарға пайдалы қасиеттер телиміз (Маркстің осындай жағдайға қатысты: "...Қойдың өзіне тән "пайдалы" қасиеттерінің бірі деп адамға қорек болуға жарамдылығын есептеуі мүмкін емес"265, - деп көрсеткеніндей).

Алайда философиялық категория туралы түсінік жасау - тіптен де ұғымға дефиниция беру ғана емес екендігін естен шығармау керек. Кез-келген дефиницияны категорияның "ең соңғы" анықтамасы деп қабылдауға болмайды, себебі ол дефиниция ақырында, шектеулі, ұғымның даму сипатын шектеулі түрде көрсететін, оның бір ғана "қыры" болып шығады. Кез-келген дефиниция ұғымның абстрактылы анықтамасының рөлін атқарады. Шын анықтау "істің мәнінің өзінің дамуы"266 болып табылады. Бұл жерде басты мақсат мөлшер категориясының қалыптасуының себептері мен жолдарын анықтауда жатыр. Категорияны анықтау - осы категорияның ойлауда қалыптасуына көмектесетін тәсілді көрсету. Ол мақсатқа мөлшер ұғымының заттық іс-әрекеттің аясында пайда болуын, оның басқа категориялармен (ең алдымен сапа категориясымен), және де ортақ математикалық ұғымдармен арақатынасын қарастырмайынша жету мүмкін емес.

Өткендегі философиялық ойдың бағыттарының бәрі де әртүрлі дәрежеде мөлшер мәселесіне және онымен байланысты сапа мәселесіне қатысты болды. Теориялық-танымдық жағынан ол - мына сұраққа жауап іздеудің тарихы: адам ойының, тіптен де тұрақты емес және әртүрлі адамдар үшін ортақ мағынасы жоқ салада - адамның сезімдік тәжірибесі саласында, тұрақты, инварианты, ортақ мағынасы бар нәрсені бөліп алу қабілетінің себебі неде? Мысалы, адамдардың кез-келгені үшін бір метр ұзындық бәріне бірдей ұзындық болса, ал бір зат туралы олардың әрқайсысының сезімдері мен түсініктері әртүрлі болатыны не себепті? Және де, көп жағдайда пайымдау арқылы табылған нәрсе адамдарға объектілерді тікелей қабылдағанда берілетін нәрсеге мүлдем ұқсамайтын болып шығады: "Сандар, қайда олар? Кеңістікпен бөлініп, олар өздерінен-өздері идеялар аспанында бола ма екен? Олар заттардың тікелей өздері емес, өйткені зат, субстанция саннан басқа нәрсе ғой, - дененің санмен ешқандай ұқсастығы жоқ"267.

Екінші жағынан, ақыл қамтитын әлем мен сезім арқылы қабылданатын әлемнің арасындағы маңызды айырмашылықтарға қарамастан, олардың бір-біріне таңғаларлық ұқсастығы байқалады. Алғаш рет бұл жағдайға пифагоршылдар көңіл аударды. Олар сандар мен сандық арақатыстардың сезіммен қабылданатын әлемнің құбылыстарына, мысалы, пернелердің дыбыс шығаратын бөліктерінің ұзындықтарының арақатыстарына ұқсас көптеген қасиеттерін байқады. Бұның себебі неде? Не себепті сандардың табиғи қатарына сезім арқылы сезілетін заттарда бағынатын арақатыстар тән. Сандар жүйесін жасаған адамдар, оларға нақты материалдық денелерге тән қасиеттер беруді ойлаған да жоқ қой. Пифагоршылдар сандарды болмыс біткеннің бәрінің бастауы деп мойындады. Сезім арқылы қабылданатын заттар сандардан тұрады деп қарастырыла бастады. Түсініксіз және, түсіндіруге болмайтын сан өзінің логикалық себебі - мөлшер категориясынан жоғары қойылып - сөйтіп болмыс біткеннің бәрінің құпия субстанциалдық негізіне айналды.

Философия тарихының оң бойына арқау болған идея мөлшерді екі құрамдас бөлікке: онтологиялық сипаттамаларға (кеңістіктік-уақыттық формалар, жалпы материя) және оларды сан мен шама сияқты негізгі ұғымдардың көмегімен ғылымда, ең алдымен математикада көрсету тәсілдеріне "ыдырату" идеясы болды. Бұл идея терминологиялық тұрғыда әртүрлі: Аристотель ілімінде үзіліссіз мөлшер (сызық, бет, дене, уақыт, кеңістік) мен үзік мөлшерді (сан, сөз) қарсы қою арқылы; Декарт ілімінде ұзындық ұғымы мен математикалық сан мен шама ұғымдарының көмегімен; Гегель ілімінде - "таза" мөлшер және "анықталған" мөлшер ұғымдары арқылы көрсетілді.

Әртүрлі философиялық жүйелерде мәселенің бірде онтологиялық жақтарына, бірде нақты ғылыми жақтарына көңіл бөлінді. Философия тарихында мөлшерді оның өзін нақты ғылыми көрсету формаларымен де, болмыстың субстанциалдық негізі - материямен де және сонымен бірге материя болмысының кеңістік пен уақыт сияқты формаларымен де бірдей деп түсіндіруге тырысу байқалады.

Осы екі құрамдас бөліктердің өзара байланысы мәселесін алғаш рет Аристотель қойды. Пифагоршылардан Аристотельдің айырмашылығы оның көлемі сан мен шама ұғымдарынан кең ерекше философиялық категория болып табылатын мөлшердің мәнін анықтауға тырысуында: "Мөлшер деп құрамдас бөліктерге бөлінетін, бөліктерінің әрқайсысы, екеу немесе одан көп болса да табиғатынан бір нәрсе, әрі анық нәрсе болатын нәрсені айтады. Қандай мөлшер болсын, егер оны санауға келсе жиын, ал өлшеуге келсе шама болып табылады"268. Осы екеуінің өзара байланысының диалектикасы арқылы түсіндірілмеген екіжақтылық, негізінде, Аристотельдің сан, шама және жиын ұғымдарын, "мөлшер" ұғымынан шығады деп ұғынуы арқылы "жойылады": мөлшер осы ұғымдардың ортақ негізі, метафизикалық категория деп көрсетіледі. Соған қарамастан сан, шама және жиын ұғымдарының жалпы мөлшерге қатысты рөлдерінің маңызы бірдей емес, мөлшерге бәрінен жақыны "жиын" ұғымы, одан кейін "шама" ұғымы, тек содан кейін ғана "сан" ұғымы. Логикалық дәрежесі жағына келсек, онда сан ұғымының дәрежесі бәрінен жоғары.

Мөлшер анықтылығы әрқашанда кеңістікпен және уақытпен байланыстырылады. Жалпы философиялық ұстанымы мұндай көзқарасқа қарама-қарсы болғанымен Лейбниц те осы орныққан пікірді жақтады. Мөлшер философиялық категория ретінде классикалық неміс философиясына дейін таза онтологиялық категория болды, тек Кант пен Гегельдің философиясында ғана ол әмбебапты логикалық категория болып қалыптасты.

Мөлшерді материяның мөлшерімен және материя болмысының түрлерімен бірдей деп есептеудің гносеологиялық себептеріне келетін болсақ, онда шын болатын іс-қимылға, әдетте, мөлшер қатынастарының өлшеу арқылы анықталатынына, ал негізінде, өлшеудің кеңістіктік сипаттамаларды өлшеу екендігіне көңіл аудару қажет. "Өлшеу ұзындыққа, уақытқа, массаға, электр тогына, химиялық байланысқа немесе тағы басқа қандай да болмасын бір нәрсеге қатысты жүргізілгеніне қарамастан, бақылаудың іс жүзіндегі мазмұны тек кеңістік пен уақыт жағынан тура келуден тұрады"269. Қарастырылып отырған көзқарастың бүгінге дейінгі өміршеңдігін бір жағынан осы жағдаймен түсіндіруге болады, оның үстіне әлеуметтік ғылымдарда да өлшеуге келетін параметрлерді кеңістік арқылы көрсету орын алуда. Алайда әрине, мөлшердің өзін оны өлшеу әдісінің көмегімен тану тәсілімен шатастырмау керек.

Дегенмен осы екеуін бірдей деп есептеудің онан да терең әлеуметтік тамырларын атап өткен жөн. Адамның өзі өндіретін заттардың әлеміне функционалдық тәуелділігіне негізделген Жаңа дәуірдің коғамдық практикасы, қоғамдық сананы сыртқы дүниені қабылдаудың заттардың сапалық ерекшеліктеріне мән бермейтін тәсіліне бейімдеп, бірте-бірте қоғамдық сананың барлық салаларын өзгерте бастады. Енді өндірілген затты өндіруші иемденбейтін болды. Іс-әрекеттің жемістерін айырбастау тікелей емес, тауар болып табылатын заттарды иемдену арқылы жүреді, ол заттардың ең басты құндылығы сапалық ерекшеліктерінде емес, олардың басқа затқа айырбастала алатындығы. Мұндай жағдайларда мөлшер тек зат-тауар әлемінің ғана емес, барлық материалдық дүниенің бірден-бір өлшеміне айналды. Гоббстың материализмінің өресіздігін көрсете отырып, Марксті: "Сезіну өзінің көркем бояуларын жоғалтып, геометрдің абстракты сезінуіне айналады, физикалық қозғалыс механикалық немесе математикалық қозғалысқа құрбан болды; геометрия басты ғылым деп жарияланады"270, - деп жазғаны кездейсоқ емес.

Осы жағдайды бұл дәуірдің философиялық санасы нақты және анық бейнеледі. Барлық денелердің сапалық ерекшеліктері жоқ, тек бір ғана қасиеттері - ұзындықтары ғана бар деп қарастырыла бастады: "Менің ойымша, олардың (Аристотель ілімін жақтаушылардың - Авт.) материя туралы мәселеде кездестіретін қиыншылықтары, тек қана олардың материяны, материяның мөлшерінен және оның сыртқы ұзындығынан, яғни оның кеңістікте болу қасиетінен ажыратқылары келетіндіктерінен шығады... Бірақ олар да, менің өзім суреттеген материяның мөлшерінің, саны жағынан өлшеуге келетін субстанциядан айырмашылығы жоқ деп есептеуіме және материяның ұзындығы мен кеңістікте болу қасиетін акциденция емес, оның шын формасы және мәні деп қарастыруыма таңғалмаулары керек"271. Бұл жерде Декарттың мөлшерді материалдық субстанцияның қандай да бір сыртқы қасиеті деп атаудан үзілді-кесілді бас тартқанын, мөлшердің өзін субстанцияның "шын формасы" - мәні деп есептейтінін байқаймыз. Мөлшерді кеңістіктік ұзындыққа телитін мұндай көзқарас нағыз механикалық ұстаным болып табылады. Сондықтан да дуалист Декарт пен материалист Гоббстың мөлшер туралы көзқарастарының бірдей болуы кездейсоқ нәрсе емес. Гоббсқа жүгінсек. оның ойынша, мөлшер дененің өзінің болмысынан бөлінбейтін қасиеті: "Мөлшер (анықтама тек осылай деуі керек) анықталған ұзындық болып табылады немесе шекаралары олардың орнына байланысты немесе салыстыру арқылы белгіленген ұзындық"272. Мөлшерді бізге материалдық объектілерді сезінуде берілген ұзындыққа, фигураға, шамаға телитін түсініктің күйзеліске ұшырауы Лейбництің философиясында байқалады. Лейбниц, бір жағынан, "шама мен фигураның дененің кеңістіктік анықтаулары" екендігімен және сондай-ақ "материя мен мөлшер шындығында бір нәрсе болуы мүмкін деуге тіптен болмайтындығымен"273 де келіседі. Екінші жағынан, мөлшерге қатысты материалды мол беретін математикалық ойлаудың белсенділігін сезіну барысында қабылданған табиғаттағы денелердің ұзындығын негізге алып берілген, мөлшердің жұтамсыз, мазмұны кедей анықтамаларымен үйлестірудің мүмкін еместігін түсінеді. Сол себепті Ньютонмен (С.Кларкқа жазған хаттарында) және Локкпен "Адам зердесі туралы жаңа шығармаларында" пікірталастыра отырып, Лейбниц ойлау барысында мөлшердің, мөлшер арақатыстары формасында белсенді түрде, өзінше қызмет ететіндігі идеясын қорғайды. Демек, Фейербах айтқандай, "...денелік субстанция Лейбниц үшін, Декарттағыдай әлі, сырттан қозғалысқа келтірілетін, ұзындығы бар масса ғана емес, субстанция ретінде оның белсенді күші, тыныштықты білмейтін әрекеттілік ұстыны бар"274...

Сонымен қатар Лейбниц кеңістікті "таза" ұзындық, уақытты "таза" ұзақтық деп есептейтін түсінікке үзілді-кесілді қарсы болды. Ол кеңістік пен уақыттың мөлшер сипаттамасының әрқашанда қатынастар арқылы көрсетілетіндігін жақсы түсінеді. Егер қатынастар бар болса, онда, бар денелер мен құбылыстар әлемінде бір нәрселер арақатыста болуға тиіс. "Мен ұзындық абстракциядан басқа ештеңе емес және де ұзындығы бар нәрсенің болуын талап етеді дегенімде тұрамын, - деп жазады Лейбниц, - ол тіптен ... субъектіде қандай да бір сапа, атрибут, табиғи нәрсе алдын ала болады деп ұйғарып қойған... ол нәрсе субъектімен бірге кеңейеді, тарайды, жалғасады. Ұзындық осы қасиеттің немесе осы табиғи нәрсенің таратылуы болып табылады; мысалы, біз ақ түстің ұзаруын немесе таратылуын сүттен, алмастан қаттылықты, денеден жалпы алғандағы ұзындықты немесе материалдықтың таратылуын көреміз"275.

Лейбництің рационалистік ұстанымы, бір жағынан, жеке адамның ойлауының мөлшерге қатысты "жемістерін" объективтендіруге, екінші жағынан, бұл жемістердің математика ғылымының аясында өзінше дамуының "заңды екендігін" негіздеуге, "әмбебапты" математиканың философиялық маңызын негіздеуге бағытталған. Сол себепті кеңістік пен уақыт материямен байланысты дей отырып, дұрысы, бұл байланысты постулат етіп алып, Лейбництің кеңістікті өзімен-өзі алынған және тікелей материяға телінген ұзындық (Декарт айтқандай) емес деп есептегенін кездейсоқ деуге болмайды. Ол үшін кеңістік пен уақыт - материяның қасиеттері, атрибуттары, бірақ материяның өзі емес. Және де бұл қасиеттер, материалдық субстанцияның шегінен психикалық - идеалдық аясына, математиканың логикалық - мөлшерлік қатынастарының аясына шығуға мүмкіндік беретін қасиеттер. "Егер кеңістікті қасиет деп есептесек, онда бұл пікір кеңістікті абсолюттік нәрсе емес, заттардың орналасу тәртібі дейтін менің көзқарасыма әкеледі"276. Бұдан шығатын тұжырым: "Кеңістік пен уақыт... тіптен де қайдағы бір абсолюттік шындықта емес, шын бар қатынастарда болады"277. Бұл жерде материалдық субстанцияның (ұзындық ретіндегі материяның) монадалардың мөлшерлік қатынастары саласындағы қызметінің жемістерімен арақатысын түсіндіру мәселесі туындайды. Оған қоса Лейбництің "монадологиясының политензмі" монадалар қызметінің осы идеалды жемістерінің жалпыға ортақ мағынасы болуын қалайда түсіндіруге міндетті болды. Осы екі қайшылық (объективтілік пен субъективтілік, жалпыға ортақ мағына мен даралық) әкелген тұйықтан шығу жолын көрмеген Лейбниц "алдын ала орнатылған гармония" ұғымын енгізеді.

Классикалық неміс философиясының негізін салған ойшылдың трансценденталды идеализмі, Лейбництің политеизмінің өзгерістерге ұшырап, "мөлшер" категориясына негізделген тану үдерісінің бірден-бір синтездеуші бастауының монотеизміне айналуының себебі болды. Бұл жерде Кант мөлшердің кеңістіктік-уақыттық сипаттамасын толық сақтап қалды. Бірақ енді ол өзін логикалық категория түрінде (яғни кез-келген адамға тән нәрсе ретінде) көрсетеді, оның көмегімен сезімдік тәжірибенің сапалық алуан түрлілігінен "сезінудің таза формалары" кеңістік пен уақыттың синтездеу нәтижесі болып табылатын ұғымға көшу іске асырылады. Демек, мөлшер ретіндегі кеңістік пен уақыт, олардың априорлық (сезімдік тәжірибеге тәуелсіз) табиғатымен объективтендірілген, ойлаудың субъективті формалары болып табылады. Кант мұндай объективтендірудің негізіне математика ғылымының негізгі ұғымдарының: геометрия зерттейтін шама (сезінудің таза формасы - "кеңістік") және арифметика зерттейтін сан (сезінудің таза формасы - "уақыт") ұғымдарының мағынасының жалпыға ортақ болу қасиетін қояды.

Аристотельдің анықтамасында мөлшердің бөліктері жеке ғылымдардың түсініктерімен бөлінген, Кант іліміндегі мөлшердің одан айырмашылығы, тұтас субстанциалды екендігінде. Ол көңілге қонатын нәрсе, себебі Канттың жоғарыда көрсетілген түсініктемесіндегі мөлшер, Аристотельдегідей ғылыми танудың ең соңғы нәтижесі емес, жеке адамның тану іс-әрекетінің элементі болып табылады. Ертедегі философтарды ойлаудың мәнін түсінбеді деп кінәлай отырып Кант былай деп жазады: "Ертедегі ойшылдардың транценденталдық философиясында тағы бір, таза пайымдық ұғымдар сөз болған бөлім бар, олардың айтуынша, бұл ұғымдар категорияларға жатқызылмағандарына қарамастан, заттарға априорлық ұғымдар ретінде қолданылуға тиісті... Заттардың бұл жалған трансценденталды предикаттары жалпы заттар туралы қандай да болмасын білімнің өлшемі мен логикалық талаптарынан басқа ештеңе де емес; олар білімнің негізі деп мөлшер категориясын, атап айтқанда бірлікті, көптік пен жиынды есептейді, бірақ, дұрысын айтқанда, олар мазмұны тұрғысынан заттардың өздерінің мүмкіндігіне жататын нәрселер ретінде қарастырылуға тиіс, ал іс жүзінде оларды тек формалды мағынасында қандай да болмасын білімге қатысты логикалық талаптарға жататын нәрселер ретінде пайдаланады және де сонымен қатар ойлардың осы өлшемдерін абайсыздан заттардың өздерінің қасиеттеріне айналдырады"278.

Мәселені Канттың осылайша қоюы, философияның ғылым ретінде шешетін мәселесін әртүрлі, тіптен қарама-қарсы мағынада ұғынумен байланысты. Кантқа дейінгі барлық идеалистер және Маркске дейінгі барлық материалистер тек "дүниені түсіндіруге", оны баршаға ортақ ұғымдар (метафизикалық категориялар) жүйесінде бейнелеуге ғана тырысты, олар өздерінің алдына осы дүниені бейнелеуге көмектесетін ойлаудың өзін түсіндіру мақсатын қоймады. Олардың айтуынша, кез-келген метафизикалық категория материалдық дүниедегі заттардың өздеріне тән баршаға ортақ бір нәрсе ғана, тек "өзінше болатын заттардың қасиеті" ғана болып табылады. Ал Кант болса мәселені басқаша, терең қояды: мағыналары жалпыға ортақ, қажетті және шын ұғымдардың жүйесі болып табылатын, дүние туралы ғылымды жасауға қабілетті ойлаудың өзінің табиғаты қандай. Егер Кантка дейінгі философияда мөлшер категориясы өзінің жеке ғылымдардағы формаларымен және жалпы түсініктерімен анықталса, Кант философиясы жеке ғылымдардағы мөлшер категориясының түрлерінің өзін ойлауда априорлық баршаға ортақ ұғымның - мөлшер категориясының болуымен түсіндіруді талап етеді.

Өзіне дейінгі философия метафизикалық "мөлшер" категориясының анықтауларын алған математика ғылымының ұғымдарын зерттеу, Кантты болмыстың кеңістіктік-уақыттық сипаттамасының рөлі туралы қарама-қарсы тұжырымға әкелді: "Таза математика өзінің бірден аподиктикалық та, қажетті де болып табылатын білімдері мен пікірлерінің негізіне қоятын сезінулер - кеңістік пен уақыт"279.

Болмыстың Канттың сыни философиясындағы кеңістіктік-уақыттық сипаттамасы пайымға тән нәрсе, пайымның сезімдік тәжірибенің эмпирикалық фактілеріне бағытталған синтездеу әрекеті, математикалық жаратылыстанудың ұғымдары түрінде нәтиже береді. Егер Кантқа дейінгі философияда материалдық субстанцияның кеңістіктік-уақыттық сипаттамасы жеке ғылымдардың анықтауларының немесе бар математикалық білім түрлерінің қорытындылаушы және негізгі нәтижесі рөлін атқарса, Кант философиясында, керісінше, ол пайымның жеке ғылымдардың анықтауларының немесе математикалық білім түрлерінің жүйесі болып табылатын мөлшерлік қатынастарын жасау әрекетінің басталар жері болып табылады.

Сөйтіп, кеңістік-уақыттық континуумның метрикасы мөлшердің онтологиялық деңгейде немесе Канттың философиясындағыдай логикалық деңгейде қалай ұғынылғанына және қарастырылғанына қарамастан, әрқашанда мөлшер категориясының субстанциялық негізін құрады.

Мөлшерді осылайша түсіну бүгінге дейін сақталып отыр. XX - ғасырда басталған, кеңістіктік-уақыттық сипаттамаларға телуге болмайтын, бірақ дегенмен де, математикалық жолмен бейнеленіп түсіндірілетін қатынастар (биологияны, экономиканы, әлеуметтануды және т.б. математикаландыру), өкінішке орай, мөлшер туралы қалыптасқан түсініктерге қатысты ой-толғауға түрткі болмады. Механицизм ұрынған қателіктерден сақтандырып, қазіргі кезде математикаландыру үдерісін сынап жүргендер де, білімнің әр алуан салаларында математикалық әдістерді қолдануды жақтайтын математикаландыру үдерісінің насихатшылары да, мына тұжырымға келеді: зерттеудің мөлшерге қатысты әдістерін білімнің әр алуан салаларында тек қозғалыстың механикалық түрлерін, яғни денелердің белгілі бір уақытта кеңістікте орын ауыстыруларын қарастырғанда ғана қолдануға болады. Айырмашылық тек мынада ғана, бұлардың біріншілері математикалық пен мөлшерлікті бір-біріне телісе, екіншілері ғылыми білімнің "жаңа" салаларын математикаландыру үдерісін, математиканың қалыптасқан мөлшер қатынастарының шегінен шығуы деп қарастырады. Бірақ бұл екі бағыттың екеуі де, мөлшерді кеңістіктік-уақыттық сипаттамаларға телуден бас тартқан жоқ.

Сенімді білім көзі деп есептелетін "Философиялық энциклопедияда" мөлшер "сапасы біртекті құбылыстардың объективті анықтылығы немесе сапаның кеңістіктік-уақыттық тұрғыда, кеңістік пен уақытта болуы жағынан алынуы. Табиғат пен адамзат тарихындағы құбылыстардың бәрі кеңістікте болып, уақытта өзгеретіндіктен де оларды сапасы бірдей деп, яғни тек мөлшер айырмашылығы жағынан ғана қарастыруға болады, ал мөлшер категориясы әмбебапты, яғни логикалық категория, шындықты танудың қажетті сатысы болып табылады"280 - деп көрсетілген.

Бұл анықтамада мөлшер кеңістік пен уақыттағы болмысы жағынан көрсетіліп шын мәнісінде физикалық кеңістік пен уақыттағы ұзындық пен ұзақтыққа телінген. Осылайша мөлшер категориясының "параметрлері" кеңістіктік пен уақыттық сипаттамаларымен тамамдалады. Бірақ мұндай жағдайда мөлшер шындықты танудың қажетті сатысы, әмбебапты категория қызметін атқара алмайды. Жоғарыда келтірілген дефиницияның мөлшер категориясының объективті мазмұны көрсетілген бірінші бөлігі, оның екінші бөлігіндегі, мөлшер категориясын әмбебапты - логикалық категория деген анықтамаға тіптен сәйкес келмейді. Сол себепті, осы энциклопедияда жалпы мақала "Мөлшер" мақаласынан кейін "(Математикадағы) мөлшер" мақаласының басылуына және мөлшердің философиялық анықтамасының көлемінің "математикалық" мөлшердің көлемінен тар болғанына таңғалуға болмайды.

Біз жоғарыда айтып кеткендей, философия тарихында мөлшерді ғылыми тануда бар болуы жағынан қарастыруға тырысуды бөліп көрсетуге болады. Мөлшер тек математикада бар ғылыми формалар арқылы ғана анықталады. Бұл жағдайда мөлшер не нәрсе деп сұраған кезде әдетте шама, сан, жиын және т.е.с. ұғымдарға сілтейді. Бұл жерде мөлшер ойлаудың әмбебапты категориясы ретінде түсіндірілмей қалғандықтан, мөлшерді осылай анықтауды қолдаушылардың арасында келіспеушілік ең алдымен кезінде Аристотель көрсеткен шама мен мөлшерден басқа, қазіргі кездегі математикалық құрылымдар мен алгебралық категорияларды мөлшерге жатқызуға бола ма, әлде болмай ма деген мәселеге қатысты туындайды. Авторлардың бір тобы "болмайды" деп есептейді және де қазіргі математика мөлшер туралы ғылым болудан қалды дей отырып, мөлшер категориясын анықтаған кезде математиканың материалдары жеткілікті түрде ескерілмейді деп қынжылады. Олар "мөлшер жалпы алғанда сан мен шаманын әртүрлі жақтарының бірлігі болып табылады"281 деген тұжырымға келеді. Екінші бір авторлардың көзқарасы бұған қарама-қарсы. Мысалы, - С.А.Яновская мөлшер ұғымын кеңейтуді және мөлшер деп сандар мен шамаларды ғана емес, "мазмұнына көңіл аудармай алынып, изоморфизмге дейін дәлме-дәл қарастырылатын жалпы алғандағы қатынастарды"282 ұғынуды ұсынды. Кейбір авторлар қисыны келмейтін нәрселерді қосуға тырысады. Мысалы, Яновскаяның көзқарасын жақтайтын С.Шляхтенко, мөлшерді кең философиялық тұрғыда ұғынатын Б.М.Кедровпен де келіседі. Және де С.Шляхтенко өзінің келіскендігі туралы былай жазады: "Б.М.Кедровка мөлшер категориясына одан да кен анықтама беруге ешкім де кедергі жасай алмайды ғой және мөлшер өзгерістерінің қатарынан құрылымдық өзгерістерді алып тастау оның көзқарасы тұрғысынан қате болады (курсив біздікі - Авт.)"283

Көрсетілген пікір қайшылықтары мөлшер категориясын онымен бірге қарастырылып жүрген математикалық ұғымдарға дейін, әрі олардан тәуелсіз зерттеген жағдайда ғана жойылады. Біздің ойымызша, мөлшерді математикалық құрылымдар және алгебралық категориялармен бірдей деп қарастыру мен бұл категорияны санмен және шамамен бірдей деп қарастырудың екеуі де қате.

Философиялық мөлшер категориясының сан, шама, құрылым және т.с.с. жалпы математикалық ұғымдармен өте тығыз байланысты екендігі сөзсіз. Мұндай өзара байланысты ескермей мөлшер категориясын зерттеу қате болған болар еді. Математиканың дамуының шындықтың мөлшерлік жағынан анықтылығы туралы біздің түсініктеріміздің қалыптасуы мен дамуына әсер еткен және етіп отырған әсерінің маңызы зор. Математикалық ұғымдар түріндегі мөлшер туралы нақты түсініктерге тек Гегель философиясында ғана көңіл аударылмады, әсіресе, оларды нақты және арнайы талдауда.

Алайда математикалық ұғымдардың мөлшер категориясының пайда болуы мен дамуына еткен әсерін мойындау мен оларды бірдей деп есептеу, екі түрлі нәрсе. Және біз қарастырып отырған мәселеге катысты Гегельдің бір жетістігін атап өткен жөн: ол философия тарихында тұңғыш рет философиялық мөлшер категориясы мен шындықтың мөлшерлік анықтылығы туралы түсініктердің айырмашылығын "таза" мөлшер мен "анықталған" мөлшерді бөлу арқылы айқын, дәл түсінді, әрі көрсете білді. "Анықталған мөлшер, квант - ең алдымен белгілі бір анықтылығы немесе жалпы алғанда шекарасы бар мөлшер - өзінің толық анықтылығында сан болып табылады"284. "Таза мөлшердің" өз ішінде әлі ешқандай шекарасы жоқ, ол сапасы біртекті материал, "өз ішінде үздіксіз созылып жатқан шексіз бірлік"285 болып табылады. Анықталған мөлшерге келсек - ол енді шектелген мөлшер, бірақ шекараны көрсету жалпы алғандағы мөлшердің ең соңғы шегін белгілеуді білдірмейді. Мөлшер анықталған мөлшер болып қала отырып көрсетілген шекаралардан қашан да болсын басқа шекараларға өте алады. Сондықтан да мөлшердің шексіздігі анықталған мөлшердің бір түрі, математикалық ойлаудың ұстыны, математика ғылымының негізгі ұстыны болып табылады. Гегель философиясында анықталған мөлшердің екінші бір түрлеріне интенсивті де, экстенсивті де анықталған мөлшер жатады. Бірінші жағдайда әлеуетті шектелмеген қатардағы шаманың реті анықталады, екінші жағдайда шекара өзекті бар жиынды шектеу ретінде беріледі. Математикада мұндай жағдайларда реттік және мөлшердің сандары туралы сөз болады. Мысалы, "5" саны сандық осьтегі нүкте (рет) деп те, сол осьтің кесіндісі (мөлшер) деп те көрсетіле алады. Әсіресе, шексіздік ауқымындағы рет пен мөлшерді ажыратудың маңызы зор, ол жерде реттік трансфинит мөлшерлер (ординал) мен мөлшерлердің трансфинит сандарын (кардинал) ажыратады.

Философиялық категория ретіндегі санды шама ұғымынан Маркс та ажыратты. Мөлшерді шындықтың белгілі бір абстрактылы қыры деп, ал шаманы белгілі бір әдіспен шектелген мөлшер деп түсіндіре отырып, Маркс нақты тауардың құнының шамасы оны жасауға қоғамға қажетті еңбектің немесе жұмыс уақытының мөлшерімен анықталады деп көрсетеді. Және де еңбектің белгілі бір мөлшері өнімдердің әртүрлі мөлшерінде және айырбас құнының әртүрлі шамасында көрінуі мүмкін, себебі, белгілі бір өнімділіктің жұмыс уақытына, өнімділігі әртүрлі еңбек енуі мүмкін. Сол себепті еңбектің мөлшері құнның шамасында көрініп қана қояды, онымен ешқашанда толық бірдей болмайды286. Қызығы, Маркс бұл жерде терминология жағынан да Гегельді қолдайды: "Құн ретінде, барлық тауарлар тек белгілі бір жұмыс уақытының анықталған мөлшері ғана болып табылады",- деп жазды ол.287

Математикалық құрылымдарды анықталған мөлшердің XIX ғасырдағы математикаға белгісіз болған жаңа бір түрі ретінде қарастыруға болады. Бұл жерде мөлшерді шектеу табиғатынан тәуелсіз көптеген элементтер түскен бір немесе бірнеше қатынастарды көрсету арқылы жүреді. Ол қатынастар әртүрлі болуы мүмкін. Бурбаки құрылымдардың үш түрін көрсетеді: алгебралық құрылымдар, онда үш элементтің араларындағы қатынастар қарастырылады, олар алғашқы екі элемент арқылы үшінші элементті анықтайды: рет құрылымы ("X кіші X-тен немесе оған тең" түріндегі); топологиялық құрылымдар, оларда интуитивті ұғымдар маңай, шек, үзіліссіздік математикалық тұрғыда көрсетіледі. Одан кейін берілген қатынасқа қарастырылып отырған құрылымның аксиомаларынан шығатын белгілі бір шектеу қойылады. Бұл жағдайда осы құрылымның теориясын жасау қабылданған аксиомалардан логикаға сүйеніп тұжырым жасауға келіп саяды.

Екі мөлшер: математикалық және философиялық мөлшер жоқ. Алайда шындықтың мөлшер жағынан анықтылығын көрсетудің философиялық және математикалық жағы бар, олар тіптен де бірдей емес. Математика өзінің зерттеу пәні деп шындықтың мөлшерлік қатынастарын алады, оларды зерттеп отырған заттық саласын белгілі бір шектеулер қоя отырып зерттейді. Сондықтан мөлшер мен шама ұғымдары шындықтың мөлшерлерінің анықтылығын көрсететіндеріне қарамастан, барлық мөлшерлік қатынастарын бейнелемейді. Математика шындықтың мөлшерлік жағынан анықтылығын толық қамти алмайтындықтан, мөлшер анықтылығын көрсетудің қандай түрі болса да мөлшердің тап өзімен бірдей бола алмайды. Міне сол себепті математикаға сан мен шама ұғымдары ғана емес, жиын, құрылым, алгебралық категория, функтор және т.б. ұғымдар енгізіледі.

Біз сынап отырған көзқарас философия саласындағы әртүрлі позитивистік бағыттарда өте айқын көрінеді. Позитивизм философиялық мөлшер категориясынан бойын аулақ салады: ол мұндай категория іс жүзінде жоқ деп есептейді. Тіптен болмаған жағдайда, позитивистер "мөлшер" терминін тек мөлшер мен шама ұғымдарының синонимі ретінде ғана мойындайды288. Өзінің табиғаты сондай болғандықтан позитивизм категориялық деңгейге көтеріле алмайды да нақты - ғылыми білім деңгейінде қалып қояды. Өзінің іс-әрекетінің жеке ғылымдардағы жемісін адамның тек философиялық категориялардың көмегімен ғана алатындығы позитивистік дәстүр шеңберінде ұғынылуы мүмкін емес.





Математика қолданатын ұғымдар шындықты оның өзінің мөлшерлерінің сипаттамалары арқылы игерудің ерекше идеалды түрлері болып табылады. Осыдан келіп, адамның шындықты мөлшер категориясы арқылы шын бейнелеуінің, математика ғылымына ерекше сипат беретін математикалық ұғымдарда іске асатындығы түсінікті болады. Егер мөлшердің табиғаты ұғынылмаса, онда негізгі математикалық ұғымдардың өздерінің табиғатын ұғыну мүмкін болмайды. Осы категорияның арқасында математикаға диалектиканың категорияларының бүкіл жүйесі енгізіледі. Маркс айтқандай "жер рентасын капиталсыз ұғыну мүмкін емес" екендігі сияқты, математикалық қатынастарды да логикалық категория болып табылатын мөлшер категориясынсыз ұғыну мүмкін емес. Мөлшер өзінің дамуына сәйкес мөлшер ұғымдарын тудыратын әмбебапты категория. Анықталған болғандықтан, мөлшер сол өздері бастау алған мөлшердің жеке анықтаулары рөлін атқарады.

Адамның қоршаған дүниенің заттары мен құбылыстарының сандық әр алуандығын өзгертуге бағытталған сезімдік-заттық іс-әрекеті, осы іс-әрекеттегі қайталанып отыратын, инварианты қатынастарды бөліп алу арқылы адам санасындағы мөлшерді қалыптастырады. Сол себепті, ең алдымен сана, ал ойлау категориялары тек одан кейін ғана пайда болды деп есептеу түбірінен қате. Адам ойының категориялық құрылымы, оның ішінде мөлшер категориясы адамның белсенді және мақсатқа сәйкес заттық-практикалық іс-әрекетінің аясында адам санасының қалыптасуынан бөлінбей, онымен бірге қалыптасады. Ойлаудың категориялық құрылымы адамға априори берілмейді, ол алдымен тікелей материалдық заттық іс-әрекет барысында қорытылып қалыптасады, ал одан кейін тілде заттандырылып, ғылымда бекітілген анықтамаларды жеке адамның ойының меңгеруінің көмегімен де қалыптасады.

Сан, шама, құрылым - бұлар ұғынылған және тілде көрсетілген мөлшер анықтылығы, бұлар бар білімде (дағдыға айналған немесе ғылыми) тілдік формаларда заттандырылған, білімнің қорына қосылып, сөйтіп логикалық категория болып табылатын мөлшердің өзін анықтаудың жеке түрлеріне айналған ұғымдар; "оның жеткен жері".

Екінші жағынан, мөлшер категориясы уақыт өткен сайын өз қызметінің жемістерімен толыға бастайды. Олар мөлшер категориясынан жекелеген ғылыми ұғымдар түрінде бөлініп шығып, математика саласында дамып, өзінің негізі - мөлшер категориясына белсенді түрде әсер етеді. Мөлшер категориясының мазмұнын, негізгі математикалық ұғымдар түрінде көрінетін анықтаулар, осы ерекше анықтаулардың жүйесі байытады.

Қазіргі кездегі математиканың жетістіктері мөлшердің нақты түрлері туралы біздің түсініктерімізді дамытады, мөлшердің тек сан мен шама сияқты болып жіктеліп қана емес, абстрактылы құрылымдар мен алгебралық категориялар арқылы бейнеленген түрде де көрінетіндігін түсінуге мүмкіндік береді. Сөйтіп мөлшерлік қатынастарының нақты түрлері туралы біздің түсініктеріміз байып дамиды. Бірақ мөлшердің осылайша байытылуы оның негізгі сипатын - оның сапаға толықтай тәуелді емес екендігін жоққа шығармайды.

Мөлшерді нақты ғылыми ұғымдарға (мысалы, сан немесе шама) телу жолымен анықтауға тырысу кейбір бізбен замандас авторлардың мөлшер категориясының қазіргі кездегі математикаға - ежелден мөлшерге қатысты ғылым деп есептеліп келген ғылымға негізгілігін жоққа шығара бастауына әкелді. Мұндай пайымдаулар мен тұжырымдардың қисынын түсіну оңай. Басында мөлшер бір немесе бірнеше математикалық ұғымдарға телінеді, ал одан кейін казіргі математиканың ұғымдарының бір жағы бұрыннан белгілі ұғымдарға ұқсамайтын болса, олар мөлшер ұғымдары емес деп жарияланады. Одан әрі, соңғы пікір "қорытылып" нәтижесінде математикаға объективтік шындықтың мөлшерлік қатынастары туралы ғылым деп қарау, мәселенің неде екендігін білмеудің салдары болып шығады.

Бұл жерде қалыптасып отырған жағдай, XX ғасырдың бас кезінде жаратылыстану ғылымында болған, В.И.Ленин "Материализм және эмпириокритицизм" атты шығармасында терең талдап көрсеткен жағдайды еске түсіреді. Материя категориясын физикалық зат ұғымына телу, радиоактивтілік ашылғаннан кейін, объективтік шындық болып табылатын материяның өзін теріске шығаруға әкелгені белгілі. Сол кезде, физикада зат ретінде көрсетілген материяның жойылуы туралы сөз болғаны сияқты казіргі кездегі математикада да Аристотель заманынан бері сан мен шама ұғымдарымен байланыстырылған мөлшердің математикада жойылуы туралы тұжырым жасалып отыр. Дәл сол кездегідей, бұл тұжырым ғылымда ашылған жаңалыққа ілесе жасалды (математикада мөлшерлік қатынастарының әр текті абстракты құрылымдар түріндегі -алгебралық, топологиялық, реттік - және олардың әр алуан тіркесі болып табылатын жаңа түрлері ашылды).

Осыған байланысты Ф.Энгельстің математиканың объектісіне берген белгілі анықтамасын еске түсірелік. Ойлаудың мөлшер категориясының көмегімен болатын қызметінің жемістерінің математикада "тұнып қалатындығы" және ол жерде математикалық ойлауға тән заңдар бойынша дамитындығы күмән келтірмейді. Бұл жағдай туралы Энгельс былай деп жазады: "Таза математиканың объектісі - шын дүниенің кеңістіктік формалары мен мөлшерлік қатынастары, демек, тіптен бар материал. Бұл материалдың өте абстрактылы түрге ие болуы, оның сыртқы дүниеден шыққандығын шамалы ғана бүркемелей алады. Ал осы формалар мен қатынастарды таза күйінде зерттей алу үшін, оларды өз мазмұндарынан мүлде бөліп алып, мазмұнды маңызы жоқ нәрседей, шет қалдыру қажет"289.

Бұл жерде математиканың дамуының тарихи сипаты ескеріле отырып математика ғылымының ұғымдарының материалистік негізден пайда болуы атап көрсетіледі, ол ұғымдардың сипаты анықталады, сөйтіп декарттық-механикалық бағыттың өресіздігі дәлелденеді. Сонымен, "шын дүниені" оның механикалық суретіне телу мүмкін емес болу себепті, мөлшерлік қатынастарын да физикалық-механикалық шындықтың кеңістіктік формаларының бейнесіне телуге болмайды. Энгельс өзінің математиканың пәніне берген анықтамасымен, мөлшерлік қатынастарын материалдық субстанцияның кеңістіктік-уақыттық сипаттамасын көрсететін бұрыннан белгілі шама мен сан ұғымдарына телу мүмкіндігін жоққа шығарады.

Энгельстің осы мәселеге қатысты пікірі анық айтылған болса керек, дегенмен ол пікір кейбіреулерге түсініксіз екен. Оған мысал, кейбір авторлар Энгельс мөлшерлік қатынастарын кеңістіктік-уақыттық сипаттамаларға телиді-міс дегеннен шығып Энгельстің анықтамасын "математика саласындағы қазіргі кездегі жетістіктерді" ескере отырып кеңейтпек болып шешіпті. 1957 жылдың өзінде-ақ, олар Энгельстің анықтамасын кеңейту қажеттігін және оны, математиканың пәні кеңістіктік формалар мен мөлшерлік қатынастары, "және сонымен бірге шын дүниенің осылардың біріншілеріне немесе екіншілеріне ұқсас қатынастары, ұқсас құрылымдары"290 болады деп анықтау қажеттігін көрсетті. Біз үзінді келтіріп отырған кітап туралы сөз етпесе де болар еді, егер одан кейін жарық көрген көптеген шығармалар мұндай "жетілдіруді" дәлелдеуді қажет етпейтін нәрсе деп мойындамаған болса. Мысалы, сөз етіп отырған кітап басылып шыққаннан жиырма жыл өткеннен кейін де математиканың пәні туралы мәселеге қатысты мынаны оқуға болады: "Бұл мәселеде Ф.Энгельс берген анықтаманы негізге алатын жақсы әдет бар... Алайда қазіргі кездегі, ең дамыған математикалық теориялар енді тікелей абстрактылы құрылымдар деп аталатын құрылымдармен айналысады (Н.Бурбаки және басқалар), сондықтан қазіргі кездегі математика көбінесе "таза", абстрактылы құрылымдар туралы ғылым деп анықталып жүр... Келтірілген екі анықтама (Энгельстің және Бурбакидің. - Авт.) бір-бірімен толықтай үйлеседі. Олардың біріншісі, Энгельстің анықтамасы біздің ойымызша, математиканың түп тамырларын көрсетеді және ХІХ ғасыр ғылымның деңгейіне сәйкес келеді. Екінші анықтама білімнің қазіргі деңгейін көрсетеді және кеңірек анықтама болып табылады"291.

Бұл авторлардың келтірілген анықтаманы "кеңейту" қажет деп шешуінің себебі, олар Энгельсті, мөлшерді сан мен шамаға теліп, соңғыларды кеңістіктік-уақыттық сипаттамалармен бірдей деп есептейтін өздерінің пікірлесі деп ұйғаруларында.

Кейбір авторлар бұл мәселеде ерекше көзқарас ұстап, математиканы шындықтың нақты қасиеттерімен байланыстырып көруден мүлдем бас тартады және математиканы оның тану барысында атқаратын қызметі тұрғысынан ғана қарастырады292.

Математиканың пәнін бөліп көрсете алмау, оның шындыққа қатынасын анықтай алмау ондай мүмкіндіктің өзін екілене жоққа шығаруға, оларға бағытталған әрекеттердің бәрін схоластикалық ескішілдік деп қаралауға әкеліп соқты. Ал шындығында математиканың әдіснамалық функциясын анықтау оның онтологиялық жағын анықтауды тіптен де жоққа шығармайды, керісінше өте қажет деп есептейді.

Қалай болғанда да, мынандай пікірлермен ешқашанда келісуге болмайды: "Математиканың өзі зерттейтін бөлек пәні болуы мүмкін емес. Демек, математиканы пәні арқылы сипаттауға болмайды. Сол себепті де: математика үшін ненің зерттелетіні емес, қалай зерттелетіні маңызды, - деген тұжырым жасау табиғи нәрсе"293.

Алайда, А.Н.Колмогоров мөлшерлік қатынастарын өздері байланыстыратын нысандардың табиғатына мән бермейтіндігімен ғана сипатталады деп ұғынады. Мөлшерді осылайша ұғынғанда, "математика зерттейтін қатынастар ылғи да мөлшер қатынастары болып шығады"294, ал қазіргі математиканың мөлшерге қатысы жоқ бөлімдері туралы әртүрлі әңгімелер мөлшерді сан мен шамаға телуге негізделген болып шығады.

Ол қазіргі математиканың пәнінің даму барысын талдай отырып, "математиканың ішкі қажеттіктері мен жаратылыстанудың жаңа талаптарының салдарынан математика зерттейтін мөлшерлік қатынастары мен кеңістіктік формалардың аясы өте кеңеюде. Оған функционалдық кеңістіктердегі тәуелсіз топтың элементтері, векторлар, операторлар арасында бар қатынастар, кеңістіктің әр өлшемдегі әр алуан түрлерінің бәрі кіреді. "Мөлшерлік қатынастары" мен "кеңістіктік формалар" терминдерін осылайша кең ұғынғанда мақаланың басында келтірілген математиканың анықтамасын (шындықтың кеңістіктік формалары мен мөлшерлік қатынастары туралы ғылым деген. - Авт.) дамудың жаңа, қазіргі кезеңінде де қолдануға болады"295, - деген тұжырымға келеді.

Кейде Энгельстің тек мөлшерлік қатынастарын ғана емес, кеңістіктік формаларды да көрсететін, математиканың объектісіне берген анықтамасының "ықпалдылығын", геометрияның пәні мөлшерге қатысты зерттеулердің шегінен шығады деген пікірді дәлелдеу үшін пайдалануға тырысады296. Алайда шындығында, кеңістіктік формалар мөлшерлік қатынастарының жеке түрінен басқа ештеңе емес, бұл жағдай геометриялық түсініктердің эволюциясы барысында ерекше анық байқалды. Евклидтік емес геометриялар жасалғаннан кейін және аксиоматикалық әдіс пен геометрияның негіздерін дамытудағы Гильберттің батыл қадамынан кейін "нүкте", "түзу", "жазықтық" сияқты объектілер деп нені болса да есептеуге болатындығы түсінікті болды, тек ол нәрсе белгілі бір аксиомаларға сай келсе жеткілікті. Мысалы, адамның көру сезімі үш түсті болу себепті, кез-келген түсті сезінуді негізгі үш түсті: ашықтығы мен қоюлығы белгілі бір дәрежедегі қызылды, жасылды және көкті сезінудің жиынтығы деп түсінуге болады. Бұл жағдай, түстердің нақты жиынтығына үш өлшемді кеңістіктің нүктелерінің белгілі бір жиынтығы сәйкес болатындығын білдіреді. Және де кеңістіктің өзі, араларындағы қатынастар алдын ала берілген тәуелсіз элементтердің жиынтығы деп ұғынылады. Кеңістікті және геометрияның пәнін осылайша жалпылама ұғыну геометрия зерттейтін арақатыстардың сипатының мөлшерге тән екендігін айқын көрсетеді. Бұл жерде кеңістіктік формаларды мөлшерлік қатынастарының жалпы тобынан бөліп алуды осы формалардың ерекшелігін және геометрияның математиканың басқа салаларынан біршама дербестігін баса көрсету ниетімен түсіндіруге болады.

Шындықтың әр алуан қасиеттері мен қатынастарының ішінен математика олардың тек кейбір бөлігін ғана, атап айтқанда - мөлшерлік қатынастары мен кеңістіктік формаларды бөліп алады. Олар математиканың өзінің зерттеу саласын, оның ерекше шындығын құрайды. Сандарды, шамаларды, математикалық құрылымдарды, алгебралық категорияларды және т.б. зерттеу, сондай-ақ шындықтың мөлшерлік қатынастарын зерттеу болып табылады, өйткені олардың бәрі мөлшердің көрінуінің математикалық білімде бейнеленген нақты түрлері.

Құрылымдар шындықтың мөлшерлік қатынастарының меңгерілген, математиктің теориялық символдық қызметі қамтыған бөлігі. Мөлшерлік қатынастары туралы айтқан кезде объективті шындықтың математиканың пәнін құрайтын, басқа ғылымдардың пәндерімен салыстырғанда өте ауқымды жағын сөз етеді. Математик мөлшерлік қатынастарынан тыс нәрселермен айналысатын болса, оны математик деуге болмайды, сонымен қатар ол математик болып қала отырып, алгебралық құрылымдардың шекарасынан шығып, мысалы, топологиямен айналыса алады. Математика тың, тіптен заманнан озған жаңалықтар ашылған күннің өзінде де, басқа ғылым емес, тек математика болып қалады, оның себебі, бұл ғылымда дедуктивтік - аксиоматикалық әдістің "билік" етуінде емес, математиканың пәні шындықтың мөлшерлік қатынастары болуында. Математикалық білімнің бірлігінің негізі адамның белсенді синтездеу іс-әрекетінде жатыр.

Осыған байланысты, жиі-жиі айтылатын "математикалық әдістерді жаратылыстану мен қоғамдық білімдер салаларында қолдану" (математикаландыру) деген сөздердің істің мәнін көрсетпейтіндігін атап өту қажет, оның себебі, біріншіден, математика зерттейтін мөлшерлік қатынастарын тұтастай алсақ та, олар мөлшер категориясының барлық жақтарын қамти алмайды. Екіншіден, мөлшерлік қатынастары жаратылыстану, техникалық және қоғамдық ғылымдардың зерттеу пәні болып табылатын объектілердің сапалық саласына сәйкес келуі керек. Демек, ондай жағдайда мөлшерлік қатынастарын көрсетілген ғылымдардың сапалық - анықталған саласынан да саралап алу керек. Ал егер математика бұл мөлшерлік қатынастарын зерттеп қойған болса, онда олардың бұл салаларға сәйкес келетіндігін де дәлелдеу керек. Осыған байланысты математик Л.Д.Кудрявцев: "Одан кейін болған жағдайлар, қандай да болса ғылымда (мысалы, биологияда немесе экономиканың өзінде) эксперименттік және теориялық зерттеулерді дамытпай тек математикалық әдістерді қолданудың арқасында ғана алға қарай мардымды қадам жасау мүмкін еместігін көрсетіп. Экономикада немесе биологияда мазмұнды математикалық үлгі (модель) жасау үшін экономикалық, сол сияқты биологиялық заңдылықтарды да білу қажет, бәрінен бұрын мазмұнды экономикалық немесе биологиялық гипотезалар керек"297, - деп дұрыс жазады.

Мөлшерлік қатынастарының бәрі бірден емес, тек олардың математиканың формалды-логикалық құрылымына енгізуге болатындары ғана математиканың игілігіне айналады. Мұндай жағдайда дедуктивтік-аксиоматикалық әдістің негізінде олар өзінше тәуелсіз дамитын болады. Дедуктивтік-аксиоматикалық жүйеге әлі кірмеген мөлшерлік қатынастары тек жартылай ғана математикалық деп есептеле алады: олар әзірге жаратылыстану ғылымдарының аясында болып, осы ғылымдардың өкілдерінің ойлауында қызмет етеді және "таза" математикалық ұғымдардың рөлін атқара алмайды. Ықтималдық теориясының негізгі ұғымдары (А.Н.Колмогоров оның аксиомалық жүйесін жасағаннан кейін ғана олар математикалық теорияның мазмұнын құрады) осындай жағдайда болды. "Туынды" ұғымымен де (ол Дедекинд пен Кошидің осы ұғымды логикалық негіздеген жұмыстарынан кейін ғана, толықтай математиканың игілігіне айналды) осылай болды. Математиканың негізгі ұғымдарының қалыптасу үдерісін осылайша ұғынуға байланысты, "математикаландыру" "дәл білім алудың соңғы немесе аралық кезеңі ғана емес, шындықтың сапа жағынан жаңа салаларын, олардың мөлшерінің құрылымын анықтау тұрғысынан ұғынудың бастапқы кезеңі де болып табылады. Қазіргі ғылыми-техникалық революция жағдайында ерекше мәнге ие болып және бүгінде ол туралы көп жазылып та, айтылып та жүрген математикаландырудың өзі, математиканың негізгі ұғымдарының бәрінің, сандық алуан түрліліктің бірлігін ұғыну үдерісінің, оларды мөлшер қатынастарынан "ажыратып алудың" нәтижесі болуы себепті ғана мүмкін.

Сөз соңында, мөлшерді математикалық ұғымдар арқылы анықтаудың тағы бір "салдарына" тоқтап кетпесе болмайды. Мөлшердің шын табиғатын анықтап алмай математиканың қазіргі табыстарына жүгіну, мөлшер категориясының жойылуы туралы әңгімеге әкелсе, аристотельдік анықтаманы асыра бағалау басқа нәтижеге әкеледі. Шынында да, егер XX ғасыр математикасының табыстарына көңіл аудармай және сонымен қатар, мысалы В.В.Агудов сияқты аристотельдік анықтаманы "мөлшердің толық анықтамасы"298 болып табылады деп есептесе, онда "жаңа философиялық" категориялар енгізуге, сөйтіп "маркстік диалектиканы жасампаз дамытуға" жол ашылады. Бұл бағыттың өкілдерінің ой қисынына салсақ, математика адам ойлауына сан мен шама ұғымдарын қамтитын аясынан алыс жатқан жаңа ұғымдарды үнемі үстемелеп қосып отырғандықтан, осы жағдайдан шығудың тек екі жолы ғана қалады: не аристотельдік анықтамаға жаңа "қазіргі" математикалық ұғымдарды енгізу арқылы оны үнемі "жетілдіріп және түзетіп" отыру, не аристотельдік анықтаманы толық деп мойындап, оны түзету мен кеңейтуден бас тартып, одан кейін диалектиканың категориялар жүйесінің өзін кеңейту. Мысалы, "құрылым" ұғымының "сандық шамамен" бірдей емес екендігін көрсетіп, оны философиялық категория ретінде енгізу.

В.В.Агудов қолдау іздеп Гегельге жүгінеді де оның мөлшерді ұғынуын былайша түсіндіреді: "Гегель мөлшерлік өзгерістер - "мөлшерге" қатысты немқұрайды өзгерістер ғана емес, олар ең алдымен бір нәрсенің өсуі немесе кемуі болып табылатын өзгерістер деп түсіндірді. Ал "мөлшердің" өзі - ол "сапаға" қатысты біршама немқұрайды нәрсе емес, сонымен бірге "сандық шамалармен" көрсетуге болатын нәрсе"299.

Былайша айтқанда, автор Гегельдің мөлшер ұғымын кейбір кеми алатын немесе өсе алатын шамалардың (мысалы, көлем, салмақ, интенсивтілік және т.б.) санмен көрсетілген мағынасына телитіндігін дәлелдегісі келеді. Бірақ ол түбегейлі қате, себебі Гегельдің категориялардың бірінен-бірінің шығуына қатысты диалектикалық іліміне қайшы келеді. Гегель ілімінде сан ажыратылған сапаның баршаға ортақ логикалық формасы болып табылады және оны, мөлшерді өзгеріп тұратын және анықталған нәрсе деп есептейтін қарапайым түсінікке телуге болмайды. Мөлшер, жалпы мөлшер немесе "таза" мөлшер болғандықтан сан немесе шама сияқты "анықталған" мөлшерлерге телінбейді. Сондықтан Гегель: шама мөлшердің мағынасын көрсетуге жарамайды себебі ол көбінесе анықталған мөлшердің мағынасын көрсетеді"300, - деп жазады. Сонымен бірге, мөлшер туралы сұраққа жауап бергенде, Энгельстің: "... материяны көбейтіп не қозғалысты арттырмайынша немесе оны кемітпейінше, яғни денені мөлшер жағынан өзгертпейінше, қандай болмасын дененің сапасын өзгерту мүмкін емес"301, - деген пікіріне жай ғана сілтеме жасай салу мүлдем дұрыс емес. Ол бұл жерде философиялық категория болып табылатын мөлшер туралы емес, осы категорияның көмегімен қабылданатын нәрсе туралы сөз етеді. Оның көмегімен материалдық субстанцияның мөлшерінің өзгерістері түсініледі, оларды біз тек мөлшер категориясының көмегімен ғана мөлшерлік өзгерістер деп қарастыра аламыз.

Жағдай "құрылым" терминінің екі мағынасы болуы себепті де күрделене түседі. Оның бірінші мағынасы, элементтердің тұтас жүйе болып құрылу жолын, жүйе элементтерінің біршама тұрақты бірлігінің көрінісін көрсетеді; екінші мағынасы математиканың салалары белгілеген заңдылықтармен байланыстырылып, белгілі бір шарттарға сәйкес, алдын ала берілген қатынастарда болатын жіктелмеген элементтердің жиынын көрсетеді. Мысалы, жиынның екі элементі арқылы үшінші элементті анықтауға мүмкіндік беретін ассоциативтік операция анықталатын, ал жиынның кез-келген элементіне онымен байланыста тұрақты шама беретін қарама-қарсы элемент анықталатын жиын математикалық құрылым (группа) болады. Құрылым бірінші мағынасында жүйе, құрылым, форма және басқа да сол сияқты ұғымдармен өте тығыз байланысқан жалпы ғылыми ұғым. Оның мөлшерінің және сонымен қатар сапасының сипаттамалары бар және де біршама тәуелсіз нәрсе болғандықтан ол өлшем болып табылады. Қалай болғанда да, осылайша ұғынылған құрылымның тәуелсіз екендігін негіздеу үшін, мөлшер категориясын мөлшер туралы қарапайым түсініктер дәрежесіне дейін төмендету қажет емес.

Бурбакидің түсінігіндегі құрылымға келсек, ол мөлшерлік қатынастардың көрінуінің нақты формасы болып табылады. Алайда жоғарыда көрсетілген омонимияға жиі көңіл аударылмайтындықтан, шындықтың құрылымдық және мөлшерлік қырларын салыстыру кезінде түсініксіз, көмескі нәрсе көп болады...

Заттың сезінумен қабылданған анықтылығы ретіндегі сапа, мазмұны кедей және сыңаржақ түсінік болса да, шындықты ойда бейнелеудің басталар жері болады. Алайда бұл жерде қайшылық бар, ол мынада, сапа бұл деңгейде ойлаумен қамтылмайды, ол тек түйсіктерде ғана беріледі. Субъект бұл түйсіктерді өзінің қоғамда өмір сүру арқылы тұтастықтың белгілі бір түріне "аударып", оны санада қайталанып отыратын, инвариантты, мөлшері бар нәрсе ретінде бейнелеген кезде ғана ойлау сапамен істес болады. Демек, тек мөлшер ғана сапасыз болмайды емес, логикалық категория ретіндегі сапаның да логикалық мөлшер категориясынсыз болуы мүмкін емес. Хайуан ойламайды, себебі оның түйсіктері сапаға айналмайды, ал айналмау себебі, хайуанның тіршілік ету жолы бұл түйсіктерді мөлшерге -өмір сүрудің тек адамға ғана тән жолы - қоғамдық сезімдік заттық іс-әрекетте қызмет ететін инвариантты қатынастар саласына "аударуға" мүмкіндік бермейді: "Дүниенің объективтік бейнесін жасап алған адамның іс-әрекеті сыртқы шындықты өзгертеді, оның анықтылығын жояды (оның кейбір жақтарын, сапаларын өзгертеді), сөйтіп оның тәрізді, сыртқы және мардымсыз белгілерін алып тастайды, оны өз-өзінде және өз-өзі үшін болатын нәрсе (= объективті шын) етеді"302, ал егер субъект сападан мөлшерге заттық іс-әрекет барысында өтетін болса, онда бұл кезде бастапқы сапа да мөлшердің анықталуымен байытылады: бұл жағдайда біз енді бұрынғыдан нақтырақ ұғым түріндегі сапаға ие боламыз. Ал осы үдеріс алға жылжи береді, себебі адамзат бір орында тұра алмайды, оның өмірі үнемі жаңарып отырады және де жаңа, логикалық тұрғыдан алғанда бұрынғыдан байырақ сапа тағы да мөлшерге айналады: жаңа анықтаулармен байытылып, сапаның өзі де бұрынғыдан нақтырақ ұғымға айналады және т.е.с. Жалпы сапа мен мөлшердің бір-біріне үздіксіз айналу үдерісін төмендегі желі түрінде көрсетуге болады: САПА – МӨЛ – САПА – МӨЛ – САПА – МӨЛ – САПА - МӨЛ және т.с.с.

Мөлшер заттар мен құбылыстардың кейбір сапалық ерекшеліктеріне көңіл аудармау арқылы жасалады деген көзқарас бұрыннан етек алған. Мысалы, В.В.Ильин "Мөлшер категориясы, басқа да философиялық категориялар сияқты, жекелеген объектілердің нақты сапалық ерекшеліктерінің кейбіріне көңіл аудармау және олардың кейбірін жинақтап қорытынды жасап, оған жалпы сипат беру негізінде пайда болады"303, - деп жазады. Алайда мөлшер заттардың сезімдік-нақты бейнесімен салыстырғанда, шынында да абстракты нәрсе болғанымен, оны барлық сапалық айырмашылықтарға көңіл аудармау арқылы алу мүмкін емес. Логикалық категорияны қалыптастыруда абстракциялау тәсілі басты әдіс бола алмайды, өйткені оның көмегімен философиялық категориялардың әмбебапты, нақты - баршаға ортақ сипатын негіздеуге болмайды.

Кейде біз сынға алып отырған көзқарасты жақтаушылар сүйеніш іздеп Маркске жүгінеді және оның мына сөздерін алға тартады: "Нақты үйдің өзіндік ерекшелігі болып табылатын нәрсенің бәрін бір-бірлеп жойып, сол үй салынған материалдарға, оның ерекше белгісі болып табылатын формасына көңіл аудармай, біз, ақырында, тек жалпы денені ғана алатындығымызға, осы дененің шекарасына көңіл аудармай, соның нәтижесінде біз кеңістікті ғана алатындығымызға, осы кеңістіктің өлшемдеріне көңіл аудармай, біз ақырында, таза күйіндегі мөлшермен ғана, логикалық мөлшер категориясымен ғана істес болатындығымызға таңдануға бола ма?"304.

Алайда Марксті, бұл жерде мөлшер категориясының өзін мысалға келтіре отырып, категориялардың қалыптасу жолы туралы прудондық - қайыршылық түсінікті мысқылдап отырғанын түсінбеу күлкілі жағдай. Біздің сөзімізді төменде келтірілген мәтін дәлелдейді: "Осылайша кез-келген заттың жанды немесе жансыз, адами немесе заттық акциденциялары деп аталатын қасиеттерінің бәрін абстракциялап болған соң, абстракцияның соңғы сатысында бізде субстанция ретінде логикалық категориялар алынады деп айтуға дәлеліміз болады. Сондықтан, осы абстракцияларды жасағанда, біз анализбен шұғылданамыз және заттардан аулақтаған сайын біз заттарға жақындай түсеміз, сөйтіп заттардың сырын терең ұғынамыз деп санайтын метафизиктер, біздің әлемнің заттары арқауы логикалық категориялар болып табылатын өрнектер ғана дегенде өздерінше дұрыс пайымдайды... Осыдан кейін бар нәрсенің бәрі жер бетінде және су астында тіршілік етушілердің бәрінің абстракцияның көмегімен логикалық категорияға телінуі мүмкін екендігіне, бүкіл шын бар әлем осылайша, абстракция әлемінде логикалық категориялар әлемінде көрінбей кетуіне таңдануға бола ма? (курсив біздікі, - Авт.)"305. Маркс формалды-логикалық көзқарастың негізсіз екендігін көрсетеді. (Біздің кейбір философтарымыздың пікірлеріне қарсы), ол көзқарас бойынша; категория дамуының қандай да болсын деңгейі абстракциялау үдерісінің нәтижесі болып табылады, ал Маркстің ойынша, мұндай әрекеттің нәтижесінде логикалық категориялардың бәрі қандай да болсын мазмұннан өздігінен айырылған нәрсеге айналады.

Біздің ойымызша, тіптен жай ғана пайымдаулардың өздері-ақ абстракциялау тәсілінің, оның көмегімен нақты-баршаға ортақ ұғым, яғни категория алуға болатын тәсіл емес екендігі туралы тұжырымға әкеледі. Шынында да, мұндай жағдайда заттың барлық қасиеттеріне көңіл аудармау керек болар еді. Және мұндай абстракциялау әрекетінің нәтижесінде нөлден басқа ештеңе қалмайды. Абстракция жасау барысында шындықтың барлық сапалық сипаттамаларына көңіл аудармау, шындықтың мөлшерінің сипаттамаларының да жойылуы деген сөз.

Маркс мөлшер айырмашылықтарының тек сапалық біртектілік шеңберінде ғана болатындығын талай рет баса айтқан болатын: "Әртүрлі заттарды бір бірлікке жатқызғаннан кейін ғана, оларды мөлшер жағынан салыстыруға болады. Олар тек бір бірліктің көріністері болғандықтан ғана, олардың атауы біреу болады, демек, бір өлшеммен өлшенетін шамалар болады"306. Және тағы да: "Заттар мөлшерлері айырмашылығының ғана алғышарты не? Олардың сапасының бірдей болуы"307.

Біз қарастырып отырған мәселеде абстракциялау әдісін икемдірек қолдану көмектесе ме? Мысалы, Гегель сападан мөлшерге өту, үйреншікті абстракциялаудың нәтижесінде емес, "ажыратудың" нәтижесінде жүреді деп есептеді. Мұндай жағдайда мөлшер сапаға біршама тәуелсіз анықтылық, оның сыртқы қарама-қарсылығы ғана емес, тереңірек (сыңаржақты болса да) ұғынылған сапа. Гегель құбылыстарды мөлшері жағынан бейнелеудің кемшілігін, бейнелеу кезінде құбылыстардың сапалық сипаттамаларының тыс қалатындығынан емес, бұл кезде сезіну арқылы қабылданатын көптеген сапалық айырмашылықтардың ішінен бір ғана айырмашылық алынатындығынан, ал талдау тек сонымен ғана айналысатындығынан, ал қалған айырмашылықтардың тек субъективті құндылығы ғана бар деп есептелетіндігінен көрді.

Сапаның мөлшерге өту үдерісін осылайша анықтай түсу қаншама маңызды болса да, ол да бізді қанағаттандыра алмайды. Гегель сапа мен мөлшердің шын диалектикасының тіптен де олардың бір-біріне мазмұндарын еш өзгертпей, формалдық өтуінде емес екендігін жақсы түсінеді. Бірін-бірі теріске шығаратын қарама-қарсылықтар бір-біріне өту кезінде бірін-бірі анықтаулармен байытатын болса ғана, ондай өтуді шынында да диалектикалық деп атауға болады. Алайда Гегель осының бәрін ұғынса да, бірін-бірі байыту үдерісінің шығу себебін түсіндіре алмады. Сондықтан да Гегельдің категориялардың өздерін өздері байытуының диалектикалық үдерісінің мәнділігін тура емес, ұғымдардың жасалуы туралы метафизикалық түсініктерді сынау арқылы дәлелдегені кездейсоқ нәрсе емес: "...абстракциялау үстіндегі ойлауға, тек сезілетін материяны сырт қалдыру ғана деп қарамау керек, бұл кезде материя өзінің шын болмысында ешқандай зиян шекпейді, бірақ абстракциялау үстіндегі ойлау шынында материяның шын болмысын ажыратып алу және қарапайым құбылыс ретінде оны тек ұғымда ғана көрінетін мәнді нәрсеге әкелу болып табылады"308.

Бұл жерде Гегель, нақты ұғымдарды жасауда абстракциялаудың басты әдіс бола алмайтындығын түсінсе де, соған қарамастан оны қажет деп есептеп күшінде қалдырады да "ажырату" деп атайды. Бұлай ету тіптен жасанды және ештеңені түсіндірмейтін әрекет. Сондықтан да Гегельдің "қойылған мақсат пен алынған нәтижелерде істің мәні көрсетіледі-міс, және де тіптен шүбәсіз түрінде көрсетіледі-міс, олардың қасында істі іске асырудың маңызы шамалы-мыс деген бос қиялға ұрынатын"309 философтарға қатысты айтқан шағымының белгілі бір дәрежеде оның өзіне де қатысы бар, себебі жоғарыда қарастырылған жағдайдың өзінде де Гегельдің "ажыратуы" абсолюттік идеямен анықталып, алдын ала берілген нәрсе. Гегельдік философиялық панлогизм жүйесінде рух тек негіздерде күрделі түрде, "жасырын" сақталатын нәрселерді ғана табады.

Диалектикалық материализм бойынша, сападан мөлшерге өту барысында, сапа мен мөлшердің бірін-бірі байыту үдерісі жүреді, ол үдерістің көзі ішкі өздігінен даму емес, жаңа саладағы нысанға шығу болып табылады. Осылайша қозғалған даму үстіндегі құбылыстың бойында оның болашақтағы жай-күйінің формалары даяр түрінде болмайды, құбылыс оларды сырттан, өз шекарасынан тыс жүріп жатқан әрекеттің жемісі түрінде алады. Мөлшер әрекетінің ерекшелігі осындай.

Гегель әйтеуір бір көрініп, тұтас құрылым құрғанша дами алатын жай-күйлермен идеалдардың нышаны әуел бастан бойында болмайтын дамуды мойындамады. Гегельдің математикаға теріс көзқараста болуының бір себебі осы еді.

Маркс нәтиже негізде алдын ала берілген, ал субъектінің іс-әрекеті тек алдын ала жасалған жоспарды іске асыруға ғана телінген гегельдік логиканың телеологизмін теріске шығарды. Ол қоғамдық адамның, табиғаттың өзінің даму барысында пайда болуы мүмкін емес объектілерді жасайтын практикалық жасампаз іс-әрекетінің ерекшеліктерін ашып көрсетті: "Табиғат машиналарды да, локомотивтерді де, темір жолдарды да, электр телеграфын да, сельфакторларды да және т.с.с. жасамайды. Бұның бәрі - адам еңбегінің жемісі, табиғатқа немесе адамның табиғаттағы іс-әрекетіне билік жүргізетін адам еркінің құралына айналдырылған табиғи материал"310.

Сезімдік заттық іс-әрекет болып табылатын практика ұғымын Гегельдің де қолданғаны белгілі. Ол практиканы адам санасының абсолюттік идеяны меңгеретін іс-әрекет саласы деп атап көрсетті. Ал егер Гегельдің айтуынша, практика абсолюттік сана мен жеке адамның санасын байланыстыратын нәрсе болса, оның көмегімен абсолюттік идея жеке адамның ойлауына енетін болса, Маркстің айтуынша, практика - адамның ойлауының қайнар көзі, идеалды үлгілерді және сонымен қатар адамның осы үлгілерді ұғыну қабілетін тудыратын қайнар бұлақ. Зерде қаншама "епті" болғанымен де, ол өз бұғауларынан құтыла алмайды, адамның шын өмірінің аясына жете алмайды.

Адамның практикалық іс-әрекеті - ол мақсатқа сәйкес іс-әрекет. Алайда мәселенің ең қиын жері мынада, белгілі бір жағдайларда, саналы түрде нақты мақсат қоя отырып, адам әуел баста ойламаған нәтижелер алады. Бұл жерде практикалық іс-әрекеттің адамның тіршілігіне етене араласып кеткеніне қарамастан, оның белгілі бір уақытқа дейін жеке адамның санасы да коғамдық сана да байқамаған элементтерінің бар екендігі туралы сөз болып отыр. Міне сол себепті де адам баласы жинаған материалдан (тек практикалық қана емес, теориялық та) бұрынғы өткен адамдардың қолдарында болғанына қарамастан, олардың ойына кіріп те шықпаған "нәрселерді" табуға болады.

Ла Феррасиде (Франция) мусьте дәуірінде, яғни 50 мың жыл бұрын алғашқы қауым адамдары өңдеген сүйектің сынығы табылған. Сүйекке біріне-бірі әртүрлі бұрышқа сәйкес орналасқан, жіңішке параллель ойық сызықтардың топтары түсірілген. Бұл топтар бір-бірінен сүйектің белгілі бір жерінде орналасуымен, топтың элементтерінің санымен, сондай-ақ ең жақын ұқсас топтарға қатысты орналасуымен ажыратылады. Сол себепті оларды бір-бірімен, белгілі бір шарттарға сәйкес келетін, алдын ала берілген қатынастарда болатын элементтердің жиыны, яғни Бурбаки көрсеткен құрылым сияқты құрылым деп қарастыруға болады311. Дегенмен алғашқы қауым адамдары, осы сүйекті іске жаратқан кезде, жіңішке параллель ойық сызықтардың топтары бір-бірімен алдын ала берілген қатынаста болатын элементтердің жиынын құрасын деп ойлады деуге болар ма екен. Бірақ ыңғайлы еңбек құралдарын жасау үшін, қайта-қайта, бірқалыпты соққы жұмсау іс жүзінде "қосымша" өнім - қарапайым математикалық арақатыстардың ұрықтары деуге болатын нәрселерді жасауға әкелді.

Адамзат тарихының алғашқы сатыларында мөлшер ұғым түрінде емес, материалдық, заттық іс-әрекеттің ерекше түрінің үлгісі ретінде көрінеді. Алдын ала қоғамдық ағзаның ішінде қызмет етпейінше ешқандай категорияның пайда болуы мүмкін емес. Осыған байланысты Маркс: "идеалды, адам миына салынған және онда өзгертілген материалдықтан басқа ештеңе емес"312, - деп жазды. Ол адам миына салынғаннан соң ұғымға айналады. Сондықтан да ұғым жасау тек табиғаттың болуын ғана емес, қоғамдық қалыптасқан субъектінің сезімдік, заттық іс-әрекетінің болуын да қажет етеді.

Пиаже313 жүргізген зерттеулер іс жүзінде кез-келген математикалық құрылымдар мен операциялар, теориялық тұрғыда ұғынылғанға дейін, жеке адам мен қоғамның санамен сараланбаған үйлестірілген (материалдық немесе руханилық) іс-қимылдарының құрылымы ретінде байқалатынын көрсетті (мысалы, алуан түрлі кеңістіктер).

Пиаже баланың (ересек адамның да) істеген істерімен жүріс-тұрыс жүйесінде әрқашанда қазіргі математиканың құралдарының көмегімен сипаттауға болатын элементтердің әрқашанда болатындығын, бірақ субъект олардың математикалық сипаттамасын ұғынбайтынын, көбінесе, оларды ұғынылады деп тіптен де ойламайтынын байқады. Мысалы, алгебралық құрылымға, оның ішінде "топқа", Пиаже инверсия немесе терістеу деп атайтын бастапқы қалыпқа қайта келгіштік үлгісіне бағынатын, операторлық тетіктер сәйкес келеді екен. Инверсияға мысал бола алатын нәрсе, кеңістікте заттың А нүктесінен В нүктесіне және керісінше орын ауыстыруы, нәтижесінде орын ауыстыру нольге тең.

Рет құрылымына іс-қимылдың тіптен басқа түрі сәйкес келеді. Бұл жерде ең алдымен бастапқы қалыпқа кайта келгіштіктің екі жаққа бірдей түрі көрінеді. Бұл жағдайда затты А-дан В-ға орын ауыстырып, оны В-да қалдырамыз да, өзіміз А-дан В-ға келеміз, сөйтіп, бастапқы зат, біздің денеміздің алдында тұрған жағдайды қалпына келтіреміз. Бұл жерде қозғалыс инверсия кезіндегідей жоққа шығарылмайды, ол субъектінің денесінің орын ауыстыруы арқылы қажетті мөлшерде толықтырылады.

Мөлшерлік қатынастары табиғат болмысында даяр түрінде болатын нәрсе сияқты табылып, бөлініп алынбайды. Олар ең алдымен белгілі бір түрдегі жемісті іс-әрекеттің барысында пайда болады да, бөлініп алынады және адамның қоғамдық-өндірістік практикасының ішінде ғана болады. Егер сезіну барысында мөлшерлік қатынастары байқалатын болса, оның себебі, тек адамның енді ол қатынастардың не екендігін "білетіндігінде" ғана. Мөлшерлік қатынастарын іс жүзінде бөліп алу заңдылықтарын зерттеудің әдіснамалық зор маңызы бар. Мысалы, планетаның, хайуанның, механикалық жүйенің физикалық кеңістіктегі қозғалысы мен сана иесі адамның сол кеңістіктегі қозғалысының арасында түбегейлі айырмашылық бар. Бұл жағдайға алғаш рет көңіл аударған Р.Декарт болатын. Хайуанды немесе өте жетілдірілген машинаны алсақ, оның қозғалыс үлгілерінің ешқайсысына адам денесінің қозғалысы сай келмейді. Адам еңбек барысында әртүрлі қозғалыс жасау кезінде өзін қоршаған заттардың "қарсылығына" тап болады. Бұл қарсылық зерттеу объектісінің тәуелсіз екендігін дәлелдейді. Сонымен бірге ол, субъектінің дүниеге белсенді практикалық қатынаста болуының қажет екендігін де көрсетеді. Хайуан өзінің тіршілік "жолын" қоршаған заттарға бейімдейді, ал адам болса дүниені өзгертіп, екінші "адам санатына қосылған" табиғатты жасайды. Осы іс-әрекеттің барысында объектілердің сапалық сипаттамаларының өзгеруі іске асады, ол осы объектілердің нақты ерекшеліктеріне немқұрайды инвариантты қатынастарды анықтауға мүмкіндік береді.

Ойлау қабілеті бар тіршілік иесінің табиғат заттарының ішіндегі қозғалысы - ол жеке адамның тек кеңістіктік - уақыттық континуумдегі орын ауыстыруы ғана емес. Ол және де, бүкіл әлеуметтік ағзаның өндірістік іс-әрекеті, құрал-жабдықтардың жұмысы, табиғаттың табиғи заттарының түрін өзгерту. Тап осындай қозғалыстың нәтижесінде инварианттар - миллиардтаған қайталаудан кейін адам ойының байлығына айналатын мөлшерлік қатынастары бөлініп алынады. Және де мөлшерге қатысты іс-әрекеттің басты ерекшелігі, оның іс-әрекет объектілерінің нақты ерекшеліктеріне немқұрайды екендігі. Абстракт - баршаға ортақ іс-әрекет, жалпы алғандағы еңбек осындай іс-әрекет болып табылады, Маркстің сипаттамасы бойынша, ол адамның қандай түрде жұмсалғанына қатыссыз алынған жұмыс күшін жұмсауы болып табылады. Басқаша айтсақ, ол нақты еңбек емес, адамның белгілі бір шамадағы табиғи күшін, оның бұлшық етін, жүйкесін, миын және т.с.с. жұмсау болып табылатын, мамандық талап етпейтін, қарапайым еңбек. Ол "қабілеті орташа кез-келген адам үйрене алатын және белгілі бір тәртіп бойынша атқаруға міндетті еңбек"314. Және де Маркс еңбектің нақты түрлеріне немқұрайды іс-әрекет ретіндегі жалпы еңбектің тек абстракция ғана емес, "адамдар еңбектің бір түрінен екінші түріне жеңіл ауысатын және ол кезде еңбектің нақты түрі жеке адамдар үшін кездейсоқ болғандықтан олар оған немқұрайды болатын"315 қоғамның формасы тудырған шын бар нәрсе екендігін ерекше атап өтті.

Іс-әрекеттің бұл түрі күрделі болмағандықтан алғашқы мөлшерлік қатынастары көне дәуірдің өзінде-ақ белгілі болды. Археологиялық зерттеулер мөлшерге қатысты өте қарапайым түсініктердің ежелгі тас дәуіріндегі алғашқы қауымдық құрылыс кезінде қалыптаса бастағанын көрсетті. Кейінгі палеолит дәуірінде, мысалы, оттың жану уақытының отынның мөлшерімен, отын әкелетін жердің қашықтығымен және т.с.с. байланысын білуді қажет ететін, отты өшірмей ұзақ уақыт ұстап отыру қабілетінің маңызы зор болды. Алғашқы қауым адамының осы қабілетінің мөлшерді танумен байланысының маңызы соншалықты, кейбір авторлар: "Көне мифтерде Прометейдің адамдарға от әкеліп беріп, оларды есепке үйрететіні кездейсоқ емес шығар. Бұл сюжет питекантроп дәуірінен басталған болуы мүмкін деген пікір бүгінгі күні тым соны пікір болып көрінбейді ғой"316, - деген болжаулар айтып жүр.

Нақты объектілер аясындағы іс-әрекеттерден таңбалар аясындағы әрекетке көшу қажеттігі, сонымен бірге мөлшер құрылымдарын өзгертуге қатысты адамдардың тұқым қуалау тетіктерінде сақталып қалмайтын әлеуметтік тәжірибесі таңбалар арқылы сақталатындығына және жеткізілетіндігіне саяды. Идеяларды өндіру әлі де "адамдардың материалдық іс-әрекетімен материалдық қарым-қатынасымен, шын өмірдің тілімен тікелей байланысып жатқан" кезде, теориялық қызмет адамдардың белгілі бір тобының негізгі қызметі болып табылмайды. Сол себепті адамдардың бәрі шын өмір туралы идеалды түсініктер жасауға қатысты бірдей жағдайда болады. Тек адамдардың дүниеге қатынасының түрлерінің көбеюінен ғана жеке адам іс-әрекеттің нақты түрімен байланысты болады. Бұл жерде теориялық әрекеттің практикалық іс-әрекеттен бөлінуі іске асады да, мөлшерлік қатынастары таңбалық формаға ие болады.

Кез-келген адамның, мысалы, белгілі бір дәрежеде, Т.Данциг "мөлшерді сезіну" деп атаған қабілеті бар. Ол қабілет, адамның санамай-ақ, өзі жақсы білетін заттардың тобындағы өзгерістерді, заттардың көбеюін немесе азаюын байқайтындығынан көрінеді.

Л.Леви-Брюль дамудың төменгі сатысындағы көптеген тайпалардың (Австралиядағы, Оңтүстік Америкадағы және т.б.) бір, екі, кейде үш сандарын ғана қолданатыны туралы жазады317. Ал бұлардан көп сандар туралы сөз болғанда, ол тайпаның өкілдері әдетте "көп" дейтін көрінеді. Бірақ осыған қарамастан, олардың әлдеқайда көп заттар туралы түсінігі болады. Егер алғашқы қауым адамы заттардың белгілі бір тобына көңіл қойса, онда ол осы заттардың бәрін есінде сақтап, уақыт өткеннен кейін, осы топтың құрамының бұрынғыша екендігін немесе өзгергенін анықтай алады. Мысалы, абипондар аңға шығарда, ат үстінен көз жүгіртіп, қаптаған иттердің тобының ішінен тіпті бір ғана ит жетіспесе байқап қалып, жоқ итті айғайлап шақыра бастайды.

Адамда белгілі бір жиынтықтың мөлшерін сезіну қабілеті еңбек әрекетінің негізінде дамиды, адам еңбек барысында осы жиынмен талай рет қатынасқа түсіп оның мүшелерімен де істес болады. Егер басқа, адамға белгісіз жиынды алсақ, оның мөлшерін жаңағыдай жақсы сезіну үшін, адамға осы жиынның мүшелерімен жұмыс істеудің біршама тәжірибесін жинақтау қажет. Мөлшерді сезіну адамның жиынның мүшелерімен белсенді әрекет етуі жолымен ғана қалыптасады. Адам осы сезінуді басқа адамға бере алмайды. Мөлшердің формасы болып табылатын қарапайым есептеудің қалыптасуы әлеуметтік іс-әрекеттің аясында іске асады.

Адамның іс-әрекетінің аясына тартылған зат, табиғат заттарының қасиеттерінен ерекше көптеген қасиеттер мен сапаларға ие болады. Және де мәселе адамның өзінің тіршілік әрекетін іске асыру барысында, өзіне табиғат берген нәрсенің түрін өзгертуінде ғана емес. Ең басты мәселе, осындай кез-келген заттың әлеуметтік мәнге ие болуында, белгілі бір әлеуметтік қатынастарды бойында сақтауында. Мысалы, заттарды санағанда баршаға ортақ эквивалент болатын қолдың саусақтарының, зат түрінде, ондай рөл атқармайтын саусақтардан ешқандай айырмашылығы жоқ. Олардың бұл жерде қоғамдық қызметі ғана өзгереді.

Шындықтың мөлшерлерінің анықтылығын меңгеруде ертедегі грек қоғамында-ақ тараған тауар өндіру мен ақша айналымының дамуы маңызды кезең болды. Қоғамдық-рулық қатынастардың күйреуі, бір жағынан айырбас құнының дамуына әкелді, ол антик дәуірінде тұтыну құндарын өндіруге қатысты бағынышты рөл атқарса, ал тауарлық-капиталистік өндіріс тәсілі кезінде үстемдік ете бастады.

Тауардың адамның белгілі бір қажеттігін қанағаттандыру қасиеті оның сапалық ерекшеліктерінен келіп шығады. Тауардың сапасы жағын тұтыну құны, ал мөлшері жағын айырбас құны сипаттайды. Кез-келген айырбас қатынасында (мысалы, 20 аршын мата - 1 сүртік) заттардың таза мөлшерінің айырмашылықтары олардың сапалық бірлігінің ішінде ғана көрінеді: мата да, сүртік те бір сападағы еңбектің - біртекті абстрактылы еңбектің жемістері. "Іс-әрекет, - деп жазады Маркс, - оның ерекше көріну формасы қандай болса да, және осы іс-әрекеттің жемісі, оның ерекше қасиеттері қандай болса да, айырбас құны, яғни баршаға ортақ нәрсе болып табылады, онда ерекшеліктің бәрі, қасиеттердің бәрі теріске шығарылады және көрінбейтін болады"318.

Тауар - ақша қатынастарының дамуы дүниеге жаңа көзқарас тудырды: заттардың нақты ерекшеліктері маңызды деп есептелмейтін болды. Пифагоршылдар әлемді сандардың жиынтығы деп жариялағанда, олар осылайша сол кездегі қоғамдық қатынастардың дамуындағы маңызды өзгерістерді өздерінше көрсеткен болатын. Пифагоршылдардың көзқарастарының тауар-ақша қатынастарының дамуымен байланысын ағылшын марксшілі Дж.Томсон мен А.Ф.Лосев319 тікелей көрсетеді. Пифагоршыл ойлау әдісі айырбас үшін өндіру мен тұтыну үшін өндірудің айырмашылығын көрсетті. Тауар өндірудің дамуы барысында мөлшерлік қатынастары бірден көзге түсті, ал сапалық қатынастар екінші орынға ысырылып тасталды.

Ертедегі грек қоғамының өзінде-ақ мөлшерге тән болған абстрактылы анықтылық тауар-ақша қатынастарының ол кезде қоғамда билік жүргізетін элементке айнала қоймағандығының нәтижесі еді. Ол кезде басым болған табиғи шаруашылық жағдайында тауар өндіру мен ақша қатынастарының кездейсоқ көріністерінің өздері-ақ бірден көзге түсіп дүниеге деген көзқарасқа маңызды әсер етті. Капиталистік өндірістік қатынастардың дамуымен абстрактылықтың жаңа сатысына көтерілу мүмкіндігі пайда болды, ол енді тауар-ақша қатынастарының билік құруымен қамтамасыз етіледі. "Еңбектің нақты түріне немқұрайдылық еңбектің шын бар түрлерінің өте дамыған жиынтығының болуын қажет етеді, енді олардың ешқайсысы үстем болып табылмайды. Осылайша, ең көлемді баршаға ортақ абстракциялар, жалпы алғанда нақты даму мол болған жағдайда пайда болады, ол жерде бір нәрсе, көптеген немесе барлық элементтер үшін ортақ болып табылады. Сол кезде ол нәрсе ерекше формада болу мүмкіндігінен айырылады"320.

Шындықтың мөлшерлік қатынастарын практикалық меңгерудің әр кезде әр жерде пайда болған сансыз көп тәсілдері, белгілі бір уақытқа дейін "күні бұрын" ашылған жаңалықтар болып шыққандықтан, жүйелі түрде қолдану мен даму нысанына айналмады. Тек шын бар заттармен практикалық іс-әрекеттің идеалды түрі болып табылатын ерекше, символдық таңбалық әрекеттің пайда болуымен мөлшер анықтылығын теориялық тану қабілеті (бірінші кезекте математика) пайда болады.

Заттармен іс-әрекеттен таңбалармен әрекетке көшу, зерттеліп отырған объектінің материалдық денесін тану мақсатына (шындықтың мөлшерлік қатынастарын зерттеу) үйлестіруді білдіреді. Объектінің нақты физикалық табиғаты бұл жағдайда біз үшін мүлдем маңызы жоқ, кездейсоқ нәрсе болып шығады. Тастармен, саусақтармен, таяқшалармен және осыларға ұқсас бөлек-бөлек объектілермен эксперимент жасаудың орнына 1,2,3... символдарымен белгіленген кез-келген объектілермен әрекет етуге болады. Олар біздің пайымдауымыздың тікелей нысаны болып табылады және өздігінен ештеңені белгілемейді. Тек осы таңбаларды - объектілерді ғана зерттейді - таңбалардың көмегімен басқа бір нәрсені зерттемейді. Бұл таңбалардың сыртында ешқандай басқа, "нағыз" шындық жоқ. Олар нағыз шын математикалық шындық - "таза" түріндегі шындықтың мөлшерлік қатынастары болып табылады. Әуел баста олардың "мағынасы" болмайды, бірақ оларды біз осылай қарастырғандықтан емес, яғни біз олардың мәні мен мағынасын көңіл аудармайтындықтан-мыс емес, оның себебі шындықтың мөлшерлік қатынастарының ешқандай бастапқы мағынасы жоқ. "Мағына" іс-әрекет нәтижесі ретінде пайда болады.

"Таза" математиканың құрылымдарының абстрактылы конструкциялардан тыс денотаттары болмайды. Мысалы, Евклид геометриясының нүктесі, түзуі, үшбұрышы өздерін-өздері көрсетеді және белгілі бір ережені түсіндіру үшін ғана қолданылады. Математикалық таңбалық жүйелері таңбалар жүйелерінің басқа түрлерінен (сызба, радиосхема, химиялық қоспаның құрылымдық формуласы және т.с.с.) осынысымен ерекшеленеді. Химиялық формуладағы немесе географиялық картадағы таңбалар нақты объектілердің белгілі бір қасиеттерін тікелей бейнелейді. Таңбалар мен олардың қатынасы белгілеу қызметінен тыс анықталмаған. Белгілі бір нақты назар аударылған жүйе зерттеудің тікелей нысаны болады, ал символдар нақты объектілер туралы сөйлемдерді табиғи тілде жазылуымен салыстырғанда қысқарақ жазу үшін ғана қызмет етеді.

Өздеріне қатысты түсініктемемен салыстырылмай, өзімен-өзі алынған математикалық символдарға келсек, олар нақты қасиеттері бар жүйені құрайды. Тек түсіндіру нәтижесінде ғана бұл жүйе модель болады. Математика мен физикада символдарды қолдануды салыстыра келе, М.Борн физикада символдар "күнделікті тәжірибенің ар жағындағы" өзінше шындыққа нұсқаса, математикада символдар - танудың мақсатының өзі деген болатын.

Математикалық құрылымдар шындықты суреттеу, модельдеу қызметін атқармайды оның себебі, математиканың шындыққа ешқандай да қатынасы жоқ екендігінен емес, ол құрылымдардың өздерінің объектілердің физикалық мәніне немқұрайды қатынас екендіктерінде. Міне сондықтан да математиканың онтологиялық маңызын математикалық құрылымдар мен олардың эмпирикалық модельдерінің арасындағы изоморфизмді белгілеу жолымен анықтауға болмайды.

Осыдан келіп, математиканың өзінің жаңалықтарын сезіну арқылы қабылданатын нақты заттармен тікелей істес болмай, тек символдармен жұмыс істей отырып ашатындығы түсінікті болады. Таңбалар бұл жерде таңба жүйесінен, оның шеңберінен тыс болатын нәрсенің орнын басатын нәрсе ретінде қызмет етпейді. Олар "таза" түріндегі мөлшерлік қатынастарын жеткізуші болады.

Жазықтықтағы қозғалыс шын мөлшерлік қатынастарының үстінен жасалған феноменологиялық шындықтағы қозғалыс емес, ол қатынастардың өздерінің контурлары бойынша қозғалыс болып табылады. Математикалық символдар кейбіреулер математик пен "бірінші", нағыз шындықтың арасында орналасқан-мыс деп есептейтін "екінші" шындық емес. Математикалық құрылымдарды зерттеу, шындықтың мөлшерлік қатынастарын "таза түрінде", заттардың физикалық қасиеттерінен бөлек алып танудың өзгеше жолы болып табылады.

Мөлшер, сапаның диалектикалық қарама-қарсысы болғандықтан, ойлауда әмбебапты логикалық категория түрінде қызмет етеді, оның арқасында объективті шындықтың әр алуан инвариантты сипаттамалары айқындалады. Сан жіктелмеген заттардың немесе олардың бөліктерінің, қасиеттерінің, байланыстарының адамның заттық іс-әрекетінің үдерісіндегі өзара қатынастарын білдіретін категория болып табылады. Мөлшердің өзінше қызмет етуінің себебі, оның сапаға біршама тәуелсіз екендігінде, соның арқасында біз бір объектілерді екіншілерімен ауыстыра аламыз, ал ол кезде қатынастар өзгермей қалады. Мөлшерді нақты диалектикалық-материалистік тұрғыда ұғыну заттық іс-әрекет ұстынына негізделген. Атап айтқанда осы заттық іс-әрекет қазіргі математика білімінің жүйесі мен XX ғасырдың ғылымы мен техникасын математикаландыруда дүниетанымдық және әдіснамалық үлкен рөл атқаратын мөлшер категориясының қалыптасуы мен дамуының құралы қызметін атқарады. Сондықтан да заттық іс-әрекеттің мөлшер категориясының пайда болуы мен қалыптасуындағы рөлі зор.

Алайда, тіптен мөлшердің сапа үшін маңызы бар анықтылық екендігін ескергеннің өзінде де, мөлшерді танумен таным шектелмейді. Шындықтың мөлшерін талдаудың кемшілігі оның сыңаржақтығында, бір сапаның ішіндегі, тек соның ішіндегі ғана мөлшер айырмашылықтарына назар аударуында. Әр алуандылықтың бірлігі болып табылатын тұтастық туралы білім, танудың әр кезеңдерінде қол жеткен білімнің механикалық жиынтығы емес, сондықтан да, осы тұтастықты оның мөлшерін талдау жолымен бейнелеу мүмкін емес, бұл жерде ол өзінің өресіздігін көрсетеді. Одан әрі мөлшерден сапаға қадам жасалады, сапа енді сезінуде берілген нақтылықты логикалық бейнелеудің ең қарапайым және абстрактылы (анықтаулары аз) сатысы ретінде емес, мөлшерлі сапа немесе сапалы мөлшер, яғни өлшем ретінде көрінеді.

Количество / /Диалектическая логика: Общие проблемы. Категории сферы непосредственного. - Алма-Ата: Наука. ТА. 1986. - С. 284-324.

ҚАЙШЫЛЫҚ

Жабайхан ӘБДІЛДИН

Адам іс-әрекеті мен танымының дамуы мәннің жалпы және абсолютті анықтамасы болып табылатын қайшылық категориясының қалыптасуы үшін нақты жағдайлар жасалды. Маркстің түсінігінде мән өз бойына қажетті түрде қайшылықты енгізеді.

Материалистік диалектикада қарама-қарсылықтардың бірлігі заңына түбегейлі мағына беріледі. Ол марксизмнің таным теориясы мен логикасы ретіндегі диалектиканың өзегі, мәні ретінде айқындалады. Қайшылық категориясын жан-жақты және терең түсіну танымның және жалпы теориялық ойлаудың дамуындағы тұтас дәуірді құрайды. Адамның зердесі (ақыл-ойы) бұл әмбебап ұстынды терең түсіну мен қолдануға жетпеген жерде, онда диалектика туралы, сөздің толық мағынасындағы диалектикалық логика туралы сөз қозғаудың өзі мүмкін емес.

"Қайшылық" категориясы философия тарихында алғаш рет Гераклиттің философиясында қарастырылды. Ол бізді қоршаған ортаны, оның формасын алма-кезек тұтанып және өшіп отыратын от метаморфозасы мәңгі қалыптасу ретінде түсіндірді. Плутарх бойынша, "құбылу арқылы барлығының оттан пайда болатыны сияқты, алтынның арқасында біз заттарға, ал заттардың арқасында алтынға ие болатынымыз тәрізді, от та барлығынан туындайды"321. Әрине, гераклиттік диалектика әлі де болса, қалыптасу диалектикасы, болмыстың диалектикасы болды, және сондықтан да қайшылық категориясын ол негізінен тікелей салада қарастырды. Сол себепті грек философиясының одан арғы дамуында қайшылық мәселесі мәнді, жалпыхалықты, жанама қатынастарды талдаумен байланысты зерттеледі.

Логикалық тұрғыда, қайшылық категориясын талдай отырып, элейліктер мән мен құбылыстың, сезім мен ойдың қайшылығын Тұңғыш рет тапты және ашты; өзіндегі болмысты және өзі үшін болмысты ашты. Олар қайшылықты, сондай-ақ қозғалыстың ұғымдар логикасында берілуі туралы мәселемен байланысты да зерттеді.

Элей философиясында қозғалыстың қайшылығы оның сезімдік болмысында емес, мәнінде аңғарылды. Зенонның барлық апорийлері сезімдік салада емес, әңгіме мән туралы, шынайы болмыстың, ойлау саласы туралы қозғалғанда қиындықтар туғызады. Элейліктердің қозғалыс қайшылығын мойындағандықтан қозғалысты теріске шығаруға қисынды түрде келгені рас. Олар қозғалыстың, оның мәнінің қайшылығы мүлдем қозғалысты теріске шығаруды айтып тұрмағанын, бар болғаны қайшылықтың қозғалыс көзі екендігін айғақтап тұрғанын түсіне алмады. В.И.Ленин жазғандай, қозғалыс - бұл үздіксіздік (уақыт пен кеңістіктегі) пен үздіктіліктің (уақыт пен кеңістіктегі) бірлігі; қайшылық, қайшылықтардың бірлігі322.

Қайшылық мәселесі Платонның философиясында анағұрлым жүйелі және терең талданған. Тұтастық пен көптік, қозғалыс пен тыныштық, болмыс пен бейболмыс, ұқсастық пен айырмашылық және с.с. категорияларды қарама-қарсы қойғанымен, олардың синтезін айқындай алмаған элейліктермен салыстырғанда, Платон олардың қайшылықты жаратылысын тануға, көпшіліктегі тұтастықты, олардың синтезін ашуға тырысты. Жалқылық пен көптік бірлігінің мәнін қозғай отырып, "Парменид" диалогында Сократтың атымен Платон жалқылықты көптікке қарсы қою мен айыру мәселені шынайы шешу болып табылмайды, ал нағыз түсіну жалқылықтың өз-өзінен көпке айналумен және керісінше болуымен сипатталады деп түйіндейді323. Мұның үстіне Платон бұл категориялардың сырттай салыстырылуына батыл қарсы шыға отырып, олардың нақты бірлігін атап көрсетуге тырысты. "Өзгенің дәл сол, ал дәл соның өзге екендігін көрсету қиын әрі ақиқат және ол оны бір қатынасынан да және онда бірі де, өзгесі де көрінетін қырынан көрсетумен сипатталады"324.

Жаңа философияда диалектика мәселелері, қайшылық туралы ілім арнайы зерттелмеді, өйткені ол кездері диалектиканы софистік пайым, жалған ойқорытынды және т.б. түрінде түсінді. Өздерінің логикалық-теориялық толғауларында Бэкон, Локк, Юм сияқтылар да, Декарт пен Спиноза да диалектика туралы, диалектикалық пайымдаулар туралы бірдей теріс көзқараста болды, бірақ дегенмен мұндай ұстаным Декарт пен Спинозаға өз еңбектерінде мәселелерді диалектикалық тұрғыда қоюдың тамаша үлгілерін жасауға кедергі бола алмады. Бұл жағдай түсініксіз форма таным мен әрекеттің жалпы формасы болып табылады деген әділеттілік туралы Маркстің белгілі ойын растап тұрғандай.

Қайшылық категориясы классикалық неміс идеализмінде, оның ішінде осы категорияны трансценденталдық диалектика (ақыл-ой антиномиялары) туралы бөлімінде ғана емес, бүкіл өз философиялық шығармашылығының үдерісі барысында ұғындыруға тырысқан Канттың философиясында терең зерттеледі. Оның сыншыл кезеңге дейін жазған "Жалпы табиғи тарих және аспан теориясы" деп аталатын жұмысының өзі белгілі бір қызығушылық тудырады. Онда ол күн жүйесінің пайда болуын, Ғаламның өз негізінде туындауын түсіндіруге тырысады. Мұның барысында Кант өзінің ішкі айырмашылығының, қайшылығының арқасында өзіндік қозғалу қабілетіне, форматүзілімге ие болған түпнегізден, формасыз материядан, әуелгі тұмандылықтан шығады. "Мейлінше үдемелі және форма мен ұйымға мұқтаж болып көрінетін мақсаттың кез-келгенінен жұрдай берілген, барынша қарапайым және анағұрлым жалпы қасиеттер", -деп жазады Кант, - өзінің барынша қарапайым жағдайының өзінде табиғи даму жолымен мейлінше жетілген құрылысқа көтерілу ұмтылысын өз бойына сақтайды. Бірақ бәрінен бұрын олар табиғаттың реттелуіне және әр алуан элементтердің болуына сай, оның хаос жағдайынан шығуына ықпал етеді, соның нәтижесінде егер осы шашыраңқы элементтер барлық жағынан бірдей болғанда үстемдік ететін тыныштық бұзылады"325.

Канттың түсіндірмесінде материя іштей қайшылықты, тиесілі емес, соның арқасында өзіндік қозғалыс пен дамуға қабілетті болып көрінеді. Соның салдарынан "материя" мен "форма" абсолютті қарама-қарсылықта болмайды, керісінше, Ғаламның қалыптасу үдерісінде бір-біріне өтеді, яғни материяның өзі өз формасын тудырады, формаға түзіледі. Материя мен форманың осындай түсіндірмесі нәтижесінде Кант осы мәселені түсіндіруде Аристотель және Ньютонмен салыстырғанда едәуір алға озып кетеді.

Қайшылық категориясын Кант жаңа деңгейде синтетикалық априорлы білімді негіздеумен байланысты зерттейді. Мұның барысында ойшыл бұл білімді негіздеудің дәстүрлі логиканың шеңберінен тыс шығып кететінін және онда адамзат танымының пәні болып табылмайтын өзіндегі зат адам пайымының категорияларымен анықталатын құбылыстардан, сезімдік әралуандылықтан айрықшаланатын жаңа (трансценденталдық) логиканы қалыптастыруды ұйғаратынын түсінді. Сондықтан Канттың философиясында синтетикалық білім үшін қажетті жалпылықты қалыптастыру, сонымен бір мезгілде (өзінің теориялық алғышарты ретінде) субъекті мен объектінің, өзіндік сана мен тәжірибенің, категориялар мен сезімдік әралуандылықтың бірлігінің болуын да аңғартады. Бұл синтездің әдетте канттық гносеологиялық дуализмнің мысалы ретінде түсіндіретіні рас, бірақ оны дуализмге апарып теңеуге болмайды, өйткені негіздеудің қосарлануы қайшылық ұстынын ғылыми-теориялық білімді негіздеуге енгізілген Канттың арнайы формасы ғана болып табылады. Және осымен бәрі біткен жоқ. Кант өзінің басты еңбегінде, ол арқылы жалпылықтың жалқылықпен, категориялардың сезімдік әралуандылықпен синтезін іске асыруға болатын сол бір өзгешелікті (уақыттың формасын) қарастыруға, талдауға ұмтылды.

Канттың қайшылықты пайымдауға, қайшылықтың диалектикалық ұстынын ғылыми-теориялық білімге енгізуге ұмтылысындағы ерекше орнын, сондай-ақ апперцепцияның түпкі бірлігі туралы ілімге тиесілі, ал ол екі қырынан қызығушылық тудырады: бұл жерде философ, бір жағынан, субъекті мен объектінің, жалқылық пен көптіктің, категориялар мен сезімдік әралуандылықтың синтезін, бірлігін теориялық білімнің құрылымында негіздеуге тырысса, ал, екінші жағынан, шын мәнінде диалектиканың жаңа түсінігінің басталғанын білдіретін апперцепцияның түпкі бірлігі идеясын негіздеуге ұмтылады. Егер бұрын (Канттың "сыншылдыққа" дейінгі кезеңі сөз болып отыр) диалектика, диалектикалық идеялар негізінен тек бір тұғырдан, бір қырынан ғана зерттеліп келсе, енді осы уақыттан бастап диалектика басым көпшілігінде, идеалистік тұрғыда болса да, адам әрекетінің ішкі ырғағы ретінде қарастырыла бастады.

Канттан кейінгі неміс философиясында диалектиканың осы қыры жан-жақты дамуға ие болды, өйткені оны шығармашылық әдіс, субъектінің теориялық ойлаумен объектіні қалыптастыруының және рухани-теориялық түлетуінің әдісі ретінде түсіне бастады. Содан бастап қайшылық адамның объектімен шығармашыл қатынасында оның рухани әрекеті дамуының ішкі серіппесі түрінде танылады. Апперцепцияның түпкі бірлігі туралы Канттың ілімі осылайша қарастыру тәсілінің бастауы болды.

Егер осыған дейін қайшылық канттық философияда нақты қарама-қарсылық немесе жалқылықтың көпшілікпен, жалпылықтың жалқылықпен синтезі түрінде қарастырылып келсе, ал трансценденталдық логикасында Кант қайшылықты, антиномиялы тұжырымдардың қажеттілігін біздің ақыл-ойымыздың кез-келген тәжірибенің шеңберінен тысқа шығып кетуінің салдарынан деп негіздеді. Канттың көзқарасы бойынша, синтетикалық априорлы білім формасында немесе апперцепцияның түпкі бірлігі формасында көрініс табатын теориялық синтездер, нақты қайшылықтар формалды-логикалық заңдардың мызғымастығына қайшы келмейді, дәлірек айтқанда оларды бұзбайды. Ал зерде аумағында туындайтын қайшылықтармен іс мүлдем басқаша болады. Олар теориялық ойлаудағы формалды-логикалық заңдарды бұзатын антиномиялар, шынайы қайшылықтар ретінде көзге түседі.

Осыдан бастап диалектика, қайшылық ойлаудың субъективтік әрекетінің нәтижесі, қателік ретінде емес, зерденің тәжірибе шектерінен тысқа шығып кетуімен, шартсыздықты игеруге және қамтуға ұмтылысымен байланысты туындайтын қандай да бір қажеттілік, табиғилық ретінде түсіндірілді. Канттың ұлылығы оның тек теориялық санаға ғана емес, практикалық санаға да, сондай-ақ пікірлесу қабілетіне де тән болып келетін зерденің антиномиялық, қайшылықты табиғатын ашуымен және сипаттауымен түсіндіріледі326.

Зерденің қайшылықтылығын, антиномиялылығын ашып, сипаттай отырып Кант, қайшылықтың шынайы мәнін ақырына дейін түсіне алмады, өйткені ол одан қандай да бір жағымсыздықты, ақылдың кемшілігін көрді. Дәстүрмен толық келісе отырып, Кант қайшылықты қозғалыстың, өзіндік қозғалыстың көзі ретінде түсінбей, ғылыми-теориялық білімге қарсы келетін нәрсе ретінде ұғынды. Канттың, бір жағынан, зердені жоғарғы танымдық қабілет ретінде мойындайтын, екінші жағынан, зерде әрекеті нәтижелерінің объективтілігін теріске шығаратын құпиясы дәл осыған тамыр жайған. Зерде қайшылықты болғандықтан, дейді Кант, ол зат туралы объективті-шынайы білім бере алмайды. Зерденің жағымдылығы, Кант бойынша, оған шын мәнінде еш уақытта жетпейтініне қарамастан, оның толық синтез, шартсыз білім беруге ұмтылысымен ғана сипатталады.

Қайшылықтың, антиномияның канттық түсінігінде тағы да кемшіліктер бар, өйткені ол абстрактылы қарама-қарсы қоюдан ары бармайды, антиномиялардың шешімін бермейді, антиномиялық қағидаларды қайшылықты ұғымның өз ішіндегі диалектикалық бірлікпен байланыстырмайды, ұғымның шынайы нақтылығына дейін көтерілмейді. Кант қарама-қарсы тұрған жағдайлардың тек сырттай, пайым тұрғысынан ажыратылатынын, ал диалектика тұрғысынан ажырамас, тұтас және демек, нақты екендігін түсінбейді. Антиномияның әрбір қыры дербес ұғым емес, тұтас ұғымның сәті ғана, ажыратылса да тек бір сәті ғана болып табылады.

Объективтік идеализм тұрғысынан алғанда қайшылық ұғымының анағұрлым терең түсінігіне Гегель қол жеткізді. Ол осы күрделі категорияның аса маңызды сипаттамаларын бере алды. Ең алдымен, философ қайшылықты бүкіл логикалық жүйенің ішкі өзегі ретінде түсіндіреді. Шындығында, біріншіден, тек осы ұғымның арқасында ойлау формаларының әмбебап дамуы, бір теориялық сатыдан екіншісіне өту іске асырылады және жүргізіледі; екіншіден, философ "қайшылық" ұғымын оның логикалық категориялар жүйесінде қандай орын алатынынан шыға отырып қарастырады; оның мәнін, мазмұнын ашады және оның өзге философиялық категорияларға қатынасын айқындайды; үшіншіден, гегельдік философияда бұл ұғым дербес зерттеледі, ол тұтастық пен нақтылық тұрғысынан алынады және, сонымен бір мезгілде, мұндай зерделі түсінік абстрактылы, пайымдық түсінікке қарама-қарсы қойылады.

Өз философиясында Гегель қайшылық ұғымын жай түсіндіріп қана қоймай, оны мазмұнды түрде зерттеуге, бастапқыда оның жалпы анықтамасын, ал одан кейін - бірте-бірте оның нақты айқындықтарын аша отырып, "қайшылық" категориясын өзінің барлық нақтылықтарында ашуға ұмтылады. Мұның барысында қайшылық ұғымы, олардың мазмұны қайшылық категориясына енетін, бірқатар сабақтас, іштей байланысты кезеңдер арқылы өтетін нәрсе ретінде бейнеленеді.

Қайшылықтың сәттері тұтастықтан ажыратылып, дербес қарастырылатын кезде, онда Гегельдің пікірінше, олардың бірлігі болып табылатын ұғым жойылып кетеді. Сол себепті қайшылықтың диалектикалық, нақты түсінігі "бірегейлік", "айырмашылық"5 "қарама-қарсылық" және т.б. сияқты ойлаудың әртүрлі заңдарына ыдырап кетеді. Бұл шашыраңқы, іштей байланыссыз абстрактылы анықтамалардың формасында қайшылықтың философиялық (нақты) түсінігі болмайды.

Егер формалды логика өзінің жансыз абстрактылығына сай, қарама-қарсылықтарды сыйымсыз ұғымдар ретінде қарастырса, ал диалектикалық логика қарама-қарсылықтарды теңестіреді және осы бірегейлікті үдерістің нәтижесі ретінде таниды. Әуел баста тікелей бірлік, кейін айырмашылық және, ақырында, қарама-қарсылықтардың синтезі - міне, осы кез-келген дамудың жалпы заңы. Гегельдің пікірі бойынша, философияның органы өзін құбылыстар шеңберіндегі тұйық күйінде көретін абстрактылы пайымдайтын пайым да емес, бір-ақ секіріп абсолюттік танымның шыңына шыққысы келетін мистикалық толғау да емес, нақты ұғымға деген қабілет ретіндегі зерде болып табылады.

Танымның мақсаты шектеулі емес, нақтылық, шексіздік, абсолюттік болып саналады. Абсолюттік үдерісті білдірсе, ал барлық нақтылық осы үдерістің бейнесін білдіреді. Егер де абсолюттік тек тыныш тұрған субстанция, абсолюттік айырмасыздық, бірегейлік, тұтастық ретінде түсіндірілсе, онда ақиқат тек абсолюттік айырмасыздық, бірегейлік және тұтастық болып қалар еді. "Бірақ философиялық тұрғыдан алғанда, абсолюттікті мен өз-өзінен нақты ақиқат ретінде анықтаймын, - деп жазды Гегель, - яғни ...қарама-қарсы анықтамалардың бірлігі ретінде, осылайша бұл қарама-қарсы қоюшылық тұтастығында әлі сақталып қалады, немесе мен шынайылықты қатып қалған, тоқырау (яғни абстрактылы тиесілік ретінде, абстрактылы болмыс ретінде) емес, қозғалыс ретінде, өмірдің өзі ретінде, онда бірлікте болатын өз бойына енгізілген кейбір айырмашылықты, сонымен бір мезгілде айырмашылығы түсіріп алынған, яғни жойылған және сонымен бірге онда сақталған айырмашылық еместі білдіретін, немесе өзінде тек көрнекі түрде айырмасыздық ретінде ұғынылатын айырмасыздық ретінде анықтаймын"327. Егер ғылым нақтылыққа жауап бергісі келсе, онда ол сондай-ақ үдеріс те болуы керек. Философия ойдың қозғалысы, ол әрқайсысы өзінің алдыңғысынан шыққаны сияқты, өзінен дамытып, келесісіне көшетін ұғымдардың жүйесі болып табылады. Барлық нақтылық даму болып саналады және бұл дамудың көзі, итермелеуші күші қайшылық болып табылады.

Гегельдің түсіндірмесінде қайшылық зерделі, ол барлық тіршіліктің тамыры болып табылады. Оны жоюдың керегі жоқ, оны "түсіріп алу", яғни жағымсыздық ретінде сақтау керек. Бұл бір-біріне қайшы келетін ұғымдар үшіншісімен, яғни анағұрлым нақты ұғыммен қоса ойланатын кезде болады, сондықтан олар енді оның сәтін білдіретін болады. Олардың қайшылықтары енді шешілді. Бірақ бұл синтез де түбегейлі емес. Өз кезегінде игерілуі тиіс тағы да өзге қарама-қарсылық аңғарылады және осылай жалғаса береді. Әрбір жекелеген ұғым біржақты, абстрактылы, тұтас идеяның тек сәтін ғана білдіреді. Ол өзінің қарама-қарсылығымен толығуға мұқтаж болады және осы толықтауышпен қосылғаннан кейін ақиқатқа анағұрлым жақындай түседі, бірақ дәл солай оған жете де алмайды. Тіпті ең соңғы және барынша толықтырылған ұғым - абсолюттік идеяның өзі - өз-өзінде толық емес ақиқат болып табылады: түпкілікті нәтижеге ол жүріп өткен дамудың барлығы да тиесілі.

Ойлау үдерісі ойлаушы субъект ұғымдармен еркін ойнауы емес, объективті үдеріс болып табылады. Әлем және оның негізі даму болып саналғандықтан, оны тек ұғымдардың дамуы арқылы ғана танып білуге болады. Ұғымның дамуы бағынатын заңдар жалпы белгілерінде де, жеке белгілерінде де бір жағдайдан қарсы жағдайға және одан қосылуға қарай қозғалу болып табылады.

Қайшылық категориясының гегельдік түсінігінің, біз көріп отырғанымыздай, елеулі кемшіліктері болды, өйткені ол бұл категорияларды басым көпшілігінде рухани мәдениеттің дамуы аясында пайымдады. Осының әсерінен ол қайшылық ұғымын біржақты, тек бір кесіндісінде, адамзат білімінің имманентті ырғағы, ішкі логикасы ретінде қарастырды. Рухани-теориялық әрекет дербес, субстанциональды үдеріс болмағандықтан, негізінде рухани құбылыстарды, құбылған формаларды зерттеу барысында Дағдыға айналған қайшылық ұғымы шынайы ғылыми, нақты-жалпы және әмбебап формаға әлі жете қоймайды.

Гегель қайшылықты теориялық әрекет ауқымында қайшылықтың дамуы мен шешілуі үдерісінде қамтылудың барған сайын анағұрлым жоғары формаларына жететін ұғым ретінде қарастырады. Басқаша айтқанда, идеяның (рухтың) форма түзілімі - бұл тек өз дамуының ерекше формаларында идеяның (рухтың) көп мәрте қамтылуы ғана. Мұндай әрекеттің нәтижесіндегі оның дамуының жоғарғы сатысында идея мен нақтылықтың қайшылығы игеріледі, алынып тасталады, өшеді, яғни ақиқат, заттың ұғыммен сәйкестігі іске асады.

Гегельмен салыстырғанда, керісінше, Маркс қайшылық ұғымын адамның заттық әрекеті сияқты сондай субстанциональды, материалдық үдерісті талдау негізінде айқындады. Қайшылық туралы өзінін тұжырымдамасын ол материалдық дүниетанымды негіздеу үдерісінде, қоғамдық-экономикалық формация түсінігін жасау барысында, капиталистік қоғамды теориялық пайымдау үдерісінде жасап шығарды.

Егер Гегель қайшылықты эмпирикалық нақтылыққа қатынасында ұғым дамуының ішкі ырғағы, абсолюттік рухтың, абсолюттік ойлаудың өзіндік дамуының көзі ретінде қарастырса, ал Маркс оны ең алдымен нақты қатынастардан, өздерінің өмірлік құралдарын қаншалықты ұдайы қалыптастыра алатын, яғни өндірісті іске асыра алатын деңгейде ғана тіршілік ете алатын нақты қоғамдық индивидтердің өмірінен алып қарастырды. Кез-келген өндіріс, ең алдымен, қоғамдық өндіріс болып табылады. Өзінің әуел бастапқы кезеңінде ол онда да адамдардың бір-біріне деген қатынасы орын алатын ру, тайпа, сияқты формаларда көрініс табады. Мұнда еңбек бөлінісі әлсіз дамыған, қоғамдық индивидтер ажыратыла қоймаған, өндіріс субъектісі болып ру көзге түседі, бірақ дегенмен де, адамның тұтас әрекеті екі өзара шартты және өзара тәуелсіз қатынастардан (адамдардың табиғатқа деген және олардың бір-біріне деген қатынастарынан) тұрады.

Адамзат іс-әрекетінің бүкіл тарихы тарихи үдерістің әрбір сатысына осы қоғамдық қатынастардың тұтастай, нақты өзара қарым-қатынастары сәйкес келетінінен хабар береді. Мысалы, адамдардың табиғатқа деген қатынасы (өндіргіш күштер) адамдардың бір-біріне деген қатынасының (өндірістік қатынастар) алдын алады және керісінше болады, бірақ дегенмен олардың өзгерісі, әдетте, еңбек құралдарының өзгерісінен, табиғатқа деген адамдық қатынастардың өзгерісінен басталады. Басқаша айтқанда, адамның бүтіндей заттық әрекеті іштей қайшылықты, адамдардың табиғатқа қатынасы қарама-қарсылықтың анағұрлым епті қыры түрінде көрінгенімен, қарама-қарсы қырлардан тұрады. Осы әмбебап қайшылықтың арқасында заттық әрекет бір орында тұрып қалмайды, үнемі өзгеріп отырады, адамдар және олардың қоғамдық қатынастары өз дамуында бір қоғамдық сатыдан екіншісіне өтеді, яғни нақты адамзат тарихы іске асырылады.

Маркс бойынша, Гегель есептегендей, даму өз өмір сүруінің өзгеше формасына енген түпкі ұғым емес, өздерінің ішкі өзара байланысында түпкі нақтылықты түзетін ерекше қатынастардың өзара шарттылығы, нақты өзара байланыс болып табылады. Іштей жіктелген осы тұтастық (жүйе) туындайтын түпкі нақтылық жай ғана абстрактылы ұғым ғана емес, шынайы нақты тұтастық болғандықтан, ол өзара тәуелсіз және өзара шартты қырлардан құралады. Мұндай тұтастық бір орында тұрып қалмайды, ол үнемі қозғалады және дамиды, оның дамуының қайнар көзі қарама-қарсылықтардың бірлігі болып табылады. Оның үстіне даму ұғымның (рухтың) өзіндік дамуы ретінде емес, нақты қозғалыс ретінде, нәтижесінде жаңа тұтастықтың форматүзілімі немесе осы тұтастықтың өз болмысының бір кезеңінен екіншісіне көшуі жүзеге асатындай қайшылықтың шешілуі ретінде түсіндіріледі.

Қоғамдық-тарихи қозғалыс, адамзаттық практика өзінің үдемелі қозғалысы мен дамуын салыстырмалы түрде тұйық шеңберлер кейпіндегі бірқатар форматүзілімдер арқылы жүргізеді. Және әрбір осындай форматүзілімде ол барлық өзінің құрамдас элементтері мен құрылымдарын қайта өндіреді және құбылтып түлетеді, ал элементтер мен құрылымдар қоғамдық тұтастықтың форматүзілімі барысында мүлдем қарама-қарсы екі кейіпке енеді -бастапқыдағы алғышарттар түрінде және соңындағы нәтиже түрінде.

Әрбір тарихи, дамушы тұтастық өзінің қалыптасуы барысында өзін, өзінің "кемшін" органдарын өзінің алғышарттарынан, тысқары және осы нақтылықтың жаратылысына жат факторлардан құрастырады. Әрине, мұндай орган одан ары өзінің нәтижесі және алғышарты ретінде қайта өндірілетін болады. Өзіндік даму үшін жеткілікті саналатын барлық қажетті органдар мен оның қозғалыс формалары қалыптасқан кезде ғана, жүйе өзінің кемелдігіне жетеді.

Өндірістің әрбір қоғамдық-тарихи тәсілінің дамуы мынадай кезеңдерден өтеді: заттарды өндірудің өзі, айырбас, болу, тұтыну және қайтадан түпкі пункт. Өндіріс қозғалысының әрбір осындай формасына өту қандай да бір қарама-қарсылыққа көшуді білдіреді; бірақ ақыры аяғында, бір жағынан, бұрын қалыптасқан заттар мен күштердің қызмет ету үдерісі болса, екінші жағынан, өндірістің сол үдерісінің өзі болып табылатын тұтыну өндіріске қарсы тұрады. Өзінің қарама-қарсылығына өту, сонымен бір мезгілде, түпкі формаға қайтуды, бірақ мазмұны жаңадан байытылған күйінде қайтып оралуды білдіреді. Өндірістің бастапқы формасының, заттарды, құралдарды қалыптастыру үдерісінің қайшылықтары қоғамдық қатынастар жүйесінде, адамдардың санасы аумағында оларды тудыра отырып және оларды көре отырып және т.т. дамудың басқа формасына ие болады.

Осылайша, заттық әрекеттің, қоғамдық қатынастар жүйесінің дамуын терең зерттеу негізінде К.Маркс сәттері айырмашылық, қарама-қарсылық, қайшылық, қайшылықтың шешілуі болып табылатын қайшылық туралы нақты-жалпы ұғымды жасап шығарды. Қайшылықтың осындай тұтас және нақты ұғымы танымда, мәнді итеруде әмбебап маңызға не болады, онда қозғалыс пен дамудың қайнар көзі қырында аңғарылатын табиғаттың, қоғамның және адами ойлаудың жалпы заңдары бейнеленеді.

Даму өсудің қарапайым үдерісі, эволюция ғана емес, сапалы өзгеріс, бір нәрседен екіншісіне көшу болғандықтан, яғни дамудың мәні ұдайы форматүзілім, барған сайын жаңа құндылықтар қалыптастыру болғандықтан, оның ішкі қайнар көзі қайшылық, қайшылықтың шешілуі болып табылады. Маркстік түсіндірмеде қайшылық ешқашанда шешілудің түбегейлі формасын таппайды, өйткені даму мәңгі болғандықтан, демек, қайшылықтың шешілуі де мәңгі.

Маркстік түсіндірмеде қайшылық дамудың, дамушы тұтастықтың жалпы сипаттамасының мәнін білдіреді. Егер даму, көптеген анықтамалардың өзіндік үйлесімділігі ретіндегі дамушы өмір сүретін болса, онда оның ішкі сипаттамасы қайшылық болып есептеледі. Заттың көптеген анықтамалары, олардың ішкі байланыстары қарама-қарсылықтардың бірлігі болғандықтан, нақты тұтастыққа бірігеді. Егер мәннің қырлары қарама-қарсы болмаса, олар мәнді, тұтастықты құрай алмас еді. Тек мәннің, тұтастықтың қырлары айрықша, қарама-қарсы болғандығының арқасында ғана, олар осы нақты тұтастықты түзеді. Сондықтан затты тану, ең алдымен, оны қарама-қарсылықтардың бірлігі ретінде, игеруді, оның қырларының өзара байланыстылығы мен өзара шарттылығын тануды білдіреді.

Қайшылық, демек, кез-келген дамушы нәрсенің имманентті мәні болып табылады. Біз мұны заттың қалыптасу үдерісін бақылағанда ерекше айқын көреміз. Бұл үдерісте зат өзінің мазмұнына, мәніне кейбір нақты бүтіндіктің құрамында ие болады. Ол өзінің өзгесіне айналатын тәрізді, ол өзін өз мәнін аңғару формасында байқатады. Мысалы, ақша ретіндегі алтынның мәні - бұл оның эмпирикалық анықтамасы емес, оның тауарлық қатынастар жүйесіндегі нақты қызметі. Ойлау туралы да дәл осылай айтуға болады. Ойлаудың мәнін мидың құрылысына тікелей апарып тіреп қоюға болмайды, оны адамның заттық әрекетінің формасы ретінде ғана түсінуге болады. Осылайша, нәрсенің мәні тек жалпылық қана емес, затты қалыптастыру тәсілі де, дамушы тұтастықтың ішіндегі оның орны да.

Идеалистпен салыстырғанда марксист үшін тұтастық зерденің, рухтың қандай да бір форманың нәтижесі емес, ол қоғамдық-тарихи қозғалыстың салдары болып табылады. Мысалы, адамның мәні, Маркстің анықтамасы бойынша, - абстракт емес, барлық қоғамдық қатынастардың жиынтығы. Оның алғышарты - сол берілген қоғамда өмір сүріп отырған қоғамдық қатынастар және демек, ондағы адамның орнын сол анықтайды. Бұл қатынастар өзгеріссіз күйінде қалмайды, олар өндірістің материалдық тәсілдерінің негізінде қалыптасады.

Егер нәрсенің мәні жай ғана жалпылық болса, онда диалектикалық қайшылық ұстыны да болмаған болар еді. Диалектикалық логикадағы әңгіме нәрсенің қалыптасу тәсілі ретіндегі мән туралы болғандықтан, қарама-қарсылықтардың бірлігі туралы мәселе қажетті түрде көтеріледі. Шынайы қалыптасу үдерісінде нәрсе, зат өзінің ерекше анықтамаларына ие бола отырып, өзге тұтастықтың құрамына ене бастайды, өзін осы мәннің көріну формасы ретінде аңғарта отырып, осы тұтастықтың логикасы бойынша қозғалады. Бірақ бұл жерде оның бұрынғы анықтамалары, нақты болмысы енді ол үшін нағыз мәнге айнала бастаған өзге қозғалыстың сәтіне, байқалу формасына айналып шығады.

Нәрсенің мәнін, қалыптасу тәсілін тану оны қайшылық түрінде, бірінен екіншісіне диалектикалық құбылу түрінде, заттың өзін өз мәнінің аңғарылу формасы байқауы түрінде түсінуді білдіреді.

Заттың қайшылықты мәнінің бейнеленуі, қайшылықты түсіну қашанда барлық Маркске дейінгі философияның тоғысар тұсы болды. Платон, Аристотель, Гегель мәнді қалыптасу тәсілі ретінде түсінді, бірақ оны қасиеттендіріп жіберді және идея, форма т.б. түрінде қандай да бір бастапқы рухани түпнегіз ретінде түсіндірді. Эмпиристік философия болса, мәнді салыстырмалы жалпымен теңестіріп, өздері үшін нәрсенің қалыптасуының мәнін, жалпылығын түсіну жолын мәңгіге жапты.

Тек марксизм философиясында ғана заттың қалыптасуы туралы, мәні туралы мәселе жан-жақты, ғылыми түрде пайымдалған. Бұл күрделі мәселенің шешілуінің жалпыға ортақ шарты материалистік дүниетанымның даму ұстынымен бірігуі болды. Бұл ұстынның маңыздылығын атап көрсете отырып, В.И.Ленин былай деп жазды: "...Дамудың жалпыға ортақ ұстынын әлем, табиғат, қозғалыс, материя тұтастығының жалпыға ортақ ұстынымен біріктіру, байланыстыру, сәйкестендіру қажет..."328.

Бұл жерде, бір жағынан, материалдық шындықтың нақты нәрселерінің қалыптасуы, объективті дамуы сабақтастықпен мойындалады, ал екінші жағынан, нәрсенің мәні дегенде, жоғарыда айтылып кеткендей, абстрактылы-жалпылық емес, әралуандылықтың тұтастығы, ішкі өзара байланысы, бүтіннің ішкі өзара қатынастары ұғындырылып отыр. Егер бұлай болмаса, онда мәннің анықтамасы оның қандай да бір қырына катысты болмай, қарама-қарсылықтардың барлық тұтастығын сипаттайды, өйткені тұтастық өз-өзінен өмір сүрмейді, ол әралуандылықтың тұтастығы болып табылады. Өз кезегінде әралуандылық та тұтастықтың әралуандылығы болып саналады. Әрбір қыр оның басқа қыры болғандықтан да өмір сүреді. Зат бір қатынаста - тұтас, өзгесінде көп бола алмайды.

Ол барлық қатынастарда әрі біртұтас, әрі көпшіл болып көрінеді.

Демек, заттың мәнінің өзі қайшылықты. Мәннің қайшылығын алып тастай отырып, біз мәннің өзін де жоққа шығарамыз. Мәнді эмпириялық тұрғыда бөліп алу мүмкін емес, өйткені ол - мүлдем жекелеген заттардың қасиеті емес, тұтастықтың қасиеті. Мысалы, жекелеген адамның мәні оның морфологиялық құрылымында емес, оның нақты қарым-қатынаста нені білдіретінінде, оның қоғамдық тұтастығында. Осыған орай К.Маркс былай деп жазды: "Кейбір қатынастарында адам тауарды еске түсіреді. Өйткені ол қолына айна алып және Фихтенің ізбасар философы болып тумайды: онда "Мен өзім" деп адам айнаға қарағандай, басқа адамға қарамайды. Павел деген адамға өзі сияқты адам ретінде қатынаса отырып, Петр деген адам да өз-өзіне адам ретінде қатынаса бастайды. Сонымен бірге өзінің бүкіл павелдық денесіндегі өз-өзіндегі Павел да ол үшін "адам" тегінің көріну формасына айналады"329.

Осылайша, тұтастық, нақтылық көрнекі өмір сүрмейді, ол әралуандылықтың тұтастығының, өзара байланысының формасы болып табылады. Сондықтан мәннің өзі сол формада көрініс беретін логикалық құрал, нақтылықты қалыптастырудың тәсілі термин де емес, жалпы елес те емес, көптеген анықтамалардың синтезі ретіндегі ұғым болып табылады.

Егер объективті нақтылық көптеген анықтамалардың синтезі болса, онда ол тек қарама-қарсылықтар арқылы ғана мүмкін болады. Өйткені қандай да бір нәрсе басқа нәрсеге қарама-қарсылық ретінде тек қандай да бір тұтастықтың шеңберінде ғана қарастырылады. Еш ортақтығы жоқ абсолютті әртүрлі заттар қарама-қарсылық бола алмайды және, керісінше, абсолютті түрде бірдей заттар, өз кезегінде, біртұтас бола алмайды және ішкі бүтіндікті құрай алмайды. Тауарлы-капиталистік өндіріске қатысты К.Маркс былай деп жазды: "Егер А индивиді дәл В индивиді сияқты мұқтаждыққа ие болса және дәл осы В индивиді сияқты өз еңбегін сол затта іске асыратын болса, онда олардың арасында ешқандай қатынас болмаған болар еді; олардың іске асырып отырған өндірісі тұрғысынан қарастырғанда, олар мүлдем әртүрлі индивид болмас еді. Екеуінде де тыныс алу мұқтаждығы бар; екеуі үшін де ауа атмосфера ретінде өмір сүреді; мұның барлығы олардың арасында ешқандай әлеуметтік байланысты бекітпейді; дем алатын индивидтер ретінде олар бір-біріне қатынасында тұлға ретінде емес, табиғи дене жағдайында ғана болады. Тек олардың мұқтаждықтарының айырмашылығы мен олардың жүргізіп отырған өндірісінің әркелкілігі айырбасқа деген итермелеушілікті және айырбастағы бір-бірінің әлеуметтік теңестірілуіне деген итермелеушілікті тудырады; бұл табиғи айырмашылық сондықтан олардың айырбас актісіндегі әлеуметтік теңдігінің алғышарты және жалпы өндіруші индивидтер ретінде олардың өзара түсетін сол қатынастарының алғышарты болып табылады"330.

Бұл жағдайда қарама-қарсылықтардың бірлігінің диалектикалық заңының мәні айтылған. Шынында да, қарама-қарсылықтардың әрбір қыры бірін-бірі өзара толықтырады, бір бірінсіз өмір сүрмейді. Қарама-қарсылықтардың әрбір қыры өзін-өзінің қарама-қарсылығында көрсетеді. Әрқайсысы өзіне қызмет ету үшін, өзгесіне қызмет көрсетеді; әрқайсысы өзара өз құралы ретінде өзгені пайдаланады. Мұны қос индивид те былайша аңғарады: 1) әрбірі өзгесі үшін құрал болып қызмет еткендіктен ғана өз мақсатына жетеді; 2) әрбірі өзі үшін өзіндік мақсат (өзі үшін болмыс) болғандықтан ғана өзгесі үшін (өзге үшін болмыс) құралға айналады. Бұл жердегі өзара тәуелділік, әрқайсысының бір мезетте әрі құрал, әрі мақсат болуымен (және мұның барысында тек құрал болғандықтан ғана өз мақсатына жетеді және өзін-өзіндік мақсат ретінде ұйғарғандықтан ғана құралға айналады), өзі үшін болмыс бола отырып, өзін өзгенің болмысы етуімен, ал өзгесінің өзі үшін болмыс бола отырып, өзін бұл үшін болмыс ете алуымен түсіндіріледі. Бұл өзара байланыс айырбастың табиғи шарттарынан туындаған күмәнсіз айғақ болып табылады.

Дәл осынысымен адамзаттық өндіріс айуандық өмір сүруден едәуір ерекшеленеді. Бұл жерде біреудің мұқтаждығы өзгенің өнімімен өтелуі мүмкін және, сонымен бір мезетте, біреуі екіншісінің мұқтаждығы болатын затты өндіріп шығара алады. Мұның барлығы мынаны дәлелдейді: а) индивидтердің әрқайсысы адам ретінде өзінің жеке өзгеше мұқтаждығының және т.б. шеңберінен тысқа шығып кетеді; ә) олар бір-біріне адам ретінде қатынасады; б) өздерінің ортақ тектік мәнін барлығы да аңғарады. "Оның үстіне, - деп жазады Маркс, - пілдердің барыстар үшін, жалпы бір жануарлардың өзгелері үшін ештеңе өндірмейтіні белгілі. Мысалы, аралардың тобы шын мәнінде бір араны ғана білдіреді және барлық аралар тек бір нәрсені ғана өндіреді"331.

Тауарлы қатынастардың дамуы барысында тауардың ішкі қайшылығы барған сайын жаңа формаларға ие болады. Бұл үдеріс айырбас құнының өнім өмір сүруінің натуралды формасынан ақша түрінде бөлініп шыққанынан басталады. Бұл қосарланып бірдей емес қатар өмір сүру одан ары айырмашылыққа айналып дамиды, ал айырмашылық қарама-қарсылық пен қайшылыққа ауысады. Тауардың өнім ретіндегі ерекше табиғаты мен оның айырбас құны ретіндегі жалпыға ортақ табиғаты арасындағы дәл осы қайшылық оны екіжақты анықтаудың қажеттілігін тудырды: біріншіден, белгілі бір тауар ретінде, екіншіден, ақша ретінде332.

Айырбас қатынастарының одан ары дамуы барысында жаңадан сызаттар, қайшылықтар және т.б. туындап отырады. Мысалы, ақша нақты қайнар көзден, нақты құннан ажырап алшақтап қана қоймайды: кейде ақша - заттың құнын білдіруші емес, керісінше, барлық өнімдер мен жұмыстар ақшаның өкілдері болып көрінеді. Ақшаны өзгерту арқылы істің мәнін өзгертуге болады деп пайымдайтындардың пікірі осы сағым ойға негізделеді.

Шын мәнінде ақша шынайы айырбас қажеттілігінен пайда болды, ол айырбас саудасында туындаған қиыншылықтарды жояды. Сондықтан оны нақты тауарлы қатынастардан ажыратып алуға болмайды. "Мәні бойынша өзара байланысты, бірақ зорлықпен ажыратылған элементтердің, - деп жазады Маркс, - зорлықтың жарылысы жолымен өздерінің мәні жағынан өзара байланысты нәрсенің ажыратылуының нәтижесі екендіктерін білдіруі абсолютті түрде қажет. Тұтастық зорлық жолымен іске асырылады. Бақталас ыдыраңқылық жарылыстарға әкелісімен жономистер шын мәніндегі тұтастықты көксей бастайды және жаттанудан абстракцияланады"333.

Тек "тауар - ақша" теңдеуінің шеңберінде ғана тауар жалқылықтың, ал ақша жалпылықтың рөлін атқарады. Егер кеңірек қарастырар болсак, ақша - тек жалпыға ортақ эквивалент қана емес, айырбас саласынан тарихи тұрғыда бөлініп шыққан өзгеше тауар болып табылады. Ақшаның дәл осы екіжақты сипатын қарастыра келе, Маркс былай деп жазды: "өздері өзгеше тауар (тіпті олар тек белгіні ғана білдіргеннің өзінде) болғандығының нәтижесінде ақша өзімен-өзі және өзінің анықтамасымен қайшылыққа келеді және сондықтан өзге тауарлармен өзінің айырбасында, өз кезегінде, жалпыға ортақ шартсыз айырбасқа қайшы келетін айырбастың ерекше шарттарына бағынады"334.

"Капиталда" Маркс тауарлық қатынастардың дамуын зерттеумен қатар қайшылықтың дамуын да, оның бір деңгейден екіншісіне өтуін де зерделейді. Бұл тұрғыдан алғанда оның ақшаның капиталға айналуын талдауы ерекше теориялық қызығушылық тудырады. Маркске дейін тауар айналымы формуласының капитал формуласына айналуы құпия болып келіп еді. Оның үстіне қосымша құнның болу мүмкіндігі эквиваленттердің айырбасына, құнына қайшы келді. Құн заңы эквиваленттердің айырбасын реттейді, ал қосымша құн эквивалент еместердің айырбасын, яғни тең емес құндарды айғақтайды. Бұл жерде қайшылық ерекше тауар - жұмыс күшінің ашылуы арқылы шешіледі. Қосымша құнның пайда болу құпиясы төленбеген еңбектен келіп шығады. Капитал тауар айналымы үдерісінде және тауар айналымынан тыс үдерісте туындайды.

Диалектикалық логикаға сәйкес, қайшылық - нақтылық пен танымның жалпы ортақ табиғаты. Оның үстіне заттың мәні, объективті қайшылығы диалектикалық-материалистік логиканың нақты ұғымы формасында бейнеленеді. Жағымдылық (қостау) пен жағымсыздықтың (терістеудің) бірлігі нақты ұғыммен қамтылған. Жағымсыздықты қарастыра отырып, диалектикалық логика одан жағымдылықты табуды талап етеді. Тұжырымды бекітуден терістеуге, ал одан кейін терістеуді терістеуге өту - ұғымның диалектикалық мәні осындай. Онсыз біз нәрселер мен құбылыстарды танымда жансыздандырып тастайтын жалаң метафизикалық терістеуге ғана ие боламыз.

Егер метафизикалық ойлау терістеуді қостаусыз немесе керісінше қарастырар болса, онда ол оның осалдығынан хабар береді. Мысалы, шексіздік пен шектіліктің абстрактылы-жалпы түсінігі абстрактылы бірегейлік ұстынына негізделген, соның әсерінен шексіздік өзінен шектілікті алып тастайтын нәрсе ретінде пайымдалады. Бірақ шектілік пен шексіздік туралы мұндай түсінік логикада маңызды мәнге ие болғанына қарамастан, шынайы емес, өзінің толық мағынасындағы ұғымды өз бойына енгізбейді. Шексіздіктің шынайы ұғымы оның шектілікпен тұтастықта қарастыруымен сипатталады. Осылайша, шектілік шексіздіктен ажырағысыз, ол бір сот ретінде шексіздікте берілген.

Өзара әрекет етуші құбылыстардың жалпы тізбегінен метафизик олардың біреулерін тек себеп ретінде, ал өзгелерін тек әрекет ретінде қарастырады. Ал іс жүзінде олардың рөлі мұндай біржақты байланыспен сәйкес келмейді, олардың әрқайсысы өзінің қарама-қарсылығынсыз ақылға қонбайды. Әрекетті анықтау оны себеппен сәйкестендірмей мүмкін емес. Себеп пен әрекет - екі әртүрлі ұғым емес, диалектикалық нақты ұғымның сәттері, қырлары ғана. Диалектикалық нақты ұғым - танымның нәтижесі. Ол тікелей практикадан абстракция арқылы ақиқатқа өтетін таным қозғалысының үдерісінде пайда болады.

Диалектикалық логикада абстрактылы қарастырудың тар көкжиегі игеріледі. Мысалы, барлық абстрактылы қарама-қарсылықтар, айталық, шектілік пен шексіздік, себеп пен әрекет, жамандық пен жақсылық және т.б. қандай да бір сырттай қосындының қайшылығының мәні емес, өз-өздеріндегі, бір жағдайдан екіншісіне өтудің мәні. Әрбір категория өз-өздерінде соны ұстағандықтан ғана, өздерінің қарама-қарсылығына өтеді. Жағымсыздықта жағымдылықты ұстап тұру, оның нәтижесінде соның алғышартының болуы - міне, диалектикалық логика тұрғысынан осы маңызды. Қостау және терістеу -дербестікке ие болған қарама-қарсылықтың қырлары. Олардың әрқайсысы бір мезетте өзінің өзгелері де. Басқаша айтқанда, жағымды жағымдылық, жағымсыз жағымсыздық, өйткені әрбір қырдың өз ішінде өзінің өзгесі болады; жағымдылықтың өз жағымсыздығы, ал жағымсыздықтың өз жағымдылығы болады. Тек абстрактылы пайымдаушылық қана оларды байланыссыз қарастырады, өйткені ол жағымдылық туралы айтқанда, терістеуден абстракцияланады; және, керісінше, терістеуді қарастырғанда, қостаудан абстракцияланады. Шынайы анықтама тұтастықтағы қарама-қарсылықтарды білдіреді.

Мұны көрнекілеп дәлелдеу үшін К.Маркстің "Қасиетті отбасы" еңбегіне жүгінейік. Пролетариат пен буржуазия - бұл қарама-қарсылықтар. Осы күйлерінде олар тұтас бүтіндікті құрайды. Олардың екеуін де капиталистік өндіріс тәсілі тудырды. Осы екі элементтің әрқайсысы қайшылықта қандай жағдайға ие болатындығында болып отыр. Оларды бүтін тұтастықтың екі қыры деп жариялау жеткіліксіз. Байлықтың монополисі ретіндегі буржуазия өзінің жеке өмірін сақтап қалу үшін өзінің қарама-қарсылығы -пролетариаттың өмір сүруін сақтауға мәжбүр. "Бұл - өз-өзінде жеке меншікпен қанағаттанған антагонизмнің жағымды қыры"335. Пролетариат болса, өз-өзін және оны пролетариат қылған жағдайларды - өндіріс құралдарына деген жеке меншікті жоюға мәжбүр. "Бұл - антогонизмнің терістеуші қыры"336. Осылайша, буржуазия консервативті қырды білдірсе, пролетариат революциялық қырды білдіреді. Біріншісінен қайшылықты сақтап қалуға бағытталған әрекет туындаса, екіншісінен оны жоюға бағытталған әрекет шығады.

Капиталистік қоғам бір орында тұрып қалмайды, оның дамуымен капитализмнің негізгі қайшылығы тереңдей түседі: өндірістің коғамдық сипаты және иемденудің жеке-капиталистік формасы. "Әрине, жеке меншік өзінің экономикалық қозғалысында өзін-өзі жойылуға итермелейді, бірақ ол мұны тек өзіне тәуелді емес жолмен, бейсаналы, өзінің еркінен тыс болып жатқан және шартты дамудың объектінің өзінің жаратылысына сай, тек пролетариат ретіндегі пролетариатты - осы өзінің рухани және физикалық қайыршылығын сезінген қайыршыларды, өзінің адамсыздығын сезініп, және сондықтан өзін жоюға ұмтылатын адамсыздық пролетариатты тудыру арқылы іске асырады. Өзгенің байлығы мен өзінің қайыршылығын өндіріп, жалдамалы еңбектің өзі өзіне үкім тағайындайтыны сияқты, жеке меншіктің пролетариатты тудырып, өзіне тағайындаған үкімін пролетариат орындайтын болады. Жеңіске жеткеннен кейін пролетариат қоғамның мүлдем абсолютті қырына айналып шықпайды, өйткені ол өзі өзін және қарама-қарсылығын жою арқылы ғана жеңіске жетеді. Пролетариаттың жеңісімен пролетариаттың өзі де, оның алғышарты болған қарама-қарсылығы - жеке меншік те жоғалып кетеді"337.

Пролетариатсыз буржуазия жоқ, буржуазиясыз пролетариат болмайды. Әрқайсысы, осылайша, жалпы өзгесі болғасын ғана болады.

Қарама-қарсылықтар абсолютті емес, олар даму үдерісі барысында бір-біріне өтуі, орындар алмасулары мүмкін. Метафизикалық ойлау бұл анықтамаларда шатасып кетеді және өзі қайшылыққа айналады. Метафизик үшін қостау мен терістеу - абсолютті қарама-қарсылықтар, сондықтан ол қостаудан терістеуге және керісінше өтуді көре алмайды.

Шынайы нақтылықта барлығының өз ішінде қайшылығы болады, тек бір ғана қатынаста ештеңе және оның терістелуі ғана болады. Әр нәрсенің ішінде өз терістелуі болғандықтан ол өз шеңберінен тысқа шығып кете алады және өзгере бастайды. Әлемде еш нәрсе де бір орнында тұрмайды, барлығы да даму мен өзгеру үдерісінде болады. Диалектикалық ойлаудың мәні тұтастықтың қосарлануымен және қайшылықты бөліктерді танумен сипатталады. Егер қайшылық түсініктен және пайымдық ойлаудан жасырын болса, онда ол диалектикалық ұғымдар формасында ашылады. Тіпті ең қарапайым анықтамалардың, мысалы, төмен мен жоғары, оң мен солдың, өз ішінде қайшылығы бар. Жоғары ол төмен емес; жоғары төмен болмау үшін анықталған және ол төмен бар болғасын ғана бар және керісінше; бір анықтаманың өзінен оның қайшылығы білінеді.

Нақты ұғымның бойында бір ғана қатынасқа қатысты қайшылық болады, дәлірек айтқанда: қарама-қарсылықтар бірін-бірі теріске шығарады және соның әсерімен бір-біріне ие болады. Әртүрлі қатынастардағы қайшылықтар диалектикалық қайшылықтар болып табылмайды.

Мұндай түсінікті, әрине, барлық философтар бөліспейді. Мұның мысалына И.С.Нарскийдің көзқарасын келтіруге болады, ол өзара терістеуші қайшылықтар немесе өзі "қайшылық - антиномиялар" деп атағандар істің мәнін, мағынасын білдірмейді, тек ойдың одан арғы дамуында пайымдалуы және шешілуі тиіс мәселелік ахуалды ғана көрсетеді. "Барлық айтылғандардан шығатыны, - дейді ол, - қайшылық -антиномиялардың диалектикалық синтезі қайшылық пен формуланың тек бір ғана мағынада және қатынасында іске асырылуы ретінде түсіну дұрыс емес. Оны осылайша түсіну кері қайта оралуды білдірер еді. Бұл формула анағұрлым қарапайым күйінде тек мәселелік ахуалды ғана көрсетеді, ал оның шешілуін сипаттамайды"338. Осыған орай, оның ұйғаруынша, мұндай "қайшылық - антиномиялар" теориялық танымда уақытша сипатта болады, ол мәселенің антиномиялық қайшылықты қойылуын игеріп, қайшылықтың формалды-логикалық заңымен толық сәйкестікте жүзеге асатын терең таным барысында алынып тасталады. Басқаша айтқанда, істің мәнін білдіретін диалектикалық қайшылықтар қайшылық - антиномияларға қарағанда қайшылыққа тыйым салу заңына қатысты өзінің жұмсақтығымен ерекшеленеді. "Бірақ біз айтып өткендей, -деп жазады И.С.Нарский, - дәл осы қайшылық - антиномиялар өзінің логикалық құрылымы бойынша формалды - логикалық қайшылықтарға тыйым салу заңын бұзудың "тірі" мысалын білдіреді... Сондықтан танымның осындай диалектикалық қайшылықтарының шешілуі формалды - логикалық қайшылықтарды игеруді және жоюды білдіреді деп топшылауға болады"339.

Диалектикалық қайшылықтың мұндай түсіндірмесімен келісу қиын. Өйткені қайшылықтың диалектикалық ұстынының іргелі мазмұны өзара теріске шығарушы анықтамаларда ұсталып тұрады, онсыз қайшылық болмайды, яғни ұғымдар логикасында нәрсенің қайшылықты мәнін білдіруден қалады. Ойлау мен ұғымдардың қайшылығы, қайшылықтың диалектикалық ұстынының әмбебаптылығы туралы ілімді жасай отырып, Маркс, Энгельс және Ленин мәселені дәл осы қырынан қояды, яғни қарама-қарсылықты анықтамалардың өзара теріске шығарылуы мен өзара кірігуін олар дамушы нәрсенің мәні ретінде қарастырды. "Екі өзара қайшылықты жақтардың қатар өмір сүруі, - деп жазды К.Маркс, олардың күресі мен олардың жаңа категорияға бірігуі диалектикалық қозғалыстың мәнін білдіреді"340...

...Сонымен, диалектикалық логикада ұғымның ойлаудың қайшылығы туралы мәселе танымның объективті міндетімен, объективті нақтылықтың рухани-теориялық қайта өндірілуімен байланысты болып келеді екен. Егер нәрсенің объективті мәні қайшылықты болса, онда формаларында нәрсенің мәні қайта өндіретін ұғымдар да ойлау да қайшылықты болуы тиіс. Онсыз зерттелетін пәннің белсенді, нақты танымы туралы, бейнелену туралы сөз қозғаудың өзі қиын.

Шындығында, нәрсені ұғыну - оның басқа нәрселерден айырмашылығын жай ғана белгілеп қою емес, оның мәнін тану, айқарып ашу. Нәрсенің мәні болса, оны мүлдем ерекше белгілеріне апарып тіреп қоюмен шектелмейді, ол қалыптасудың тәсілі болып табылады. Нәрсе бүтінге барып енген кезде немесе ол қалыптасқан кезде, ол өзінің қандай да бір өзгесінің, яғни қарама-қарсылығының көрінісінің формасы ретіндегі өз эмпирикалық болмысын табады. Мысалы, бір қарағанда, тек үстірт қарағанда тауарлы қатынастар заттардың қатынасы түрінде көрінеді. Дәл сол сияқты үстірт қарастырған кезде, жалпыға ортақ эквивалент болу - бұл алтынның ерекше заттық қасиеті болып көрінеді. "Капиталда" Маркс терең әрі жан-жақты былай деп көрсетті: жалпыға ортақ эквивалент ретіндегі "тауар" мен алтын сияқты құбылыстардың мәнін ашу үшін олардың тікелей эмпириялық болмысын, құрылымын қарастыру жеткіліксіз; тағы да олардың әлеуметтік тұтастық ішінде қалыптасуының күрделі үдерісін бақылау қажет.

Жалпыға ортақ эквивалент ретіндегі "тауардың", алтынның мәнін тану - олардың қайшылықты табиғатын ашу, өзінің өзгесін табу формасы ретіндегі, өзінің қарама-қарсылығының көріну формасы ретіндегі оның эмпириялық болмысын түсіну екендігін Маркс айқын көрсетіп берді. Осылайша, Маркстің түсінігінде тауарлы қатынастар заттардың қатынасы емес, адамдардың қатынасы, әлеуметтік қатынастардың өнімі болып табылады. Дәл сол сияқты жалпыға ортақ эквивалент ретіндегі алтынның мәнін оның тікелей қасиетінен емес, тек оның тауарлы қатынастарға енетіндігімен ғана, тауарлы қатынастар дамуының өнімі ретінде ғана түсінуге болады.

Диалектикалық логика бойынша, кез-келген теориялық нақты ұғымның қалыптасу үдерісі қайшылықты. Диалектикалық нақты ұғым қарама-қарсылықтардың бірлігін, нәрсенің, қалыптасу үдерісінің, бір жағдайдан екіншісіне өту сәтінің қайшылықты мәнін қамтиды. Мысалы, осылайша, кездейсоқтық пен қажеттілік ұғымдарында көптеген кездейсоқ немесе қажетті деп аталатын құбылыстардың тек абстрактылы-жалпылығы ғана емес (бұл тек "кездейсоқтық", "қажеттілік" терминдерінің мазмұны ғана), бұл анықтамалардың объективті қайшылығы - кездейсоқтықтың қажеттілікке айналу сәті пайымдалады.

Осыдан кездейсоқтық пен қажеттілік - екі термин, бірақ екі дербес ұғым емес, бұл диалектикалық нақты ұғымның қырлары, жақтары. Бұл нақты ұғымның қалыптасу үдерісінде бастапқыда мынау мойындалады: "кездейсоқтық бұл кездейсоқтық". "қажеттілік бұл қажеттілік", - содан кейін барып кездейсоқтықтан қажеттілікке өту және керісіншісі байқалады. Біріншісінен екіншісіне осылайша өту - жай ғана формалды жағдай емес, ол диалектикалық нақты ұғымның мәнін білдіреді.

Қозғалыс ұғымына қатысты да дәл осылай айтуға болады. Елестетуде, абстрактылы-жалпы ұғымда, жоғарыда айтылып кеткендей, қозғалыс ұғымының мәні ұсталынбайды, тек қозғалыстың тыныштықпен салыстырғанда анағұрлым өзіне тән белгілері, айырмашылық ерекшеліктері ғана айқындалады. Тек нақты ұғымда ғана қозғалыстың мәні, яғни тыныштықтан қозғалысқа өтудің диалектикалық үдерісі танылады. Қозғалыс тыныштыққа қандай да бір абстрактылы қарама-қарсылық емес, ол тыныштық пен қозғалыстың бірлігі, тыныштықтың қозғалысқа айналуының сәті. Мұндай құбылыссыз шынайы қозғалыстың өзі де болмайды, тек қозғалыстың немесе тыныштықтың сипаттамасы ғана болады.

Осылайша, тек бір мезетте және сол бір қатынастарында ғана алынған қайшылық нәрсені ұғынудың, теориялық танудың маңызды шарты болып табылады. Ал қайшылықты әртүрлі уақытта және әртүрлі қатынастардағы қайшылық ретінде түсіндірген кезде, ол өзінің мәнін, теориялық ұғымын жоғалтады. Мәселе сонда, әртүрлі уақытта және әртүрлі қатынастарда зерттелетін нәрсе ешқашан бір нәрсе ретінде қарастырыла алмайды. Сондықтан әртүрлі нәрселердің арасында болатын қайшылық, осы берілген нәрсенің, оның мәнінің қайшылығы емес, тек сыртқы қайшылық болып табылады. Демек, қайшылықты әртүрлі уақытта және әртүрлі қатынастарда түсіндіру тәсілі, шын мәнінде, нәрсенің қайшылықты танымын, диалектикалықты жояды. Шындығында, егер нәрсенің қалыптасу үдерісі, оның мәні біртұтас үдеріс болса, онда нәрсенің диалектикалық емес қарастырылуында, ол қалыптасудың шынайы үдерісі мүлдем алынып тасталатын немесе біртұтас үдерістің әрбір қыры өздерін дербес нәрсе, дербес мән ретінде анықтайтындай, екі дербес сәтке ыдырайды. Сондықтан да олардың арасында қайшылық жоқ; тек бір нәрсенің екіншісінен айырмашылығы ғана бар.

Теориялық ойлауда бірінен екіншісіне құбылу үдерісі игерілмейтіндіктен, мұндай танымның нәтижесі нәрсе туралы теориялық білім, ұғым болып табылмайды, өйткені диалектикалық логикада ұғым нәрсенің қалыптасу үдерісінің идеалды формасы ретінде, ойлаудағы нәрсенің мәнін игеру ретінде түсіндіріледі. Басқаша айтқанда, нәрсе әртүрлі уақытта және әртүрлі қатынастарда қарастырылған кезде, теориялық нақты ұғымның абстрактылы-жалпы пайымдау деңгейіне дейін едәуір төмендеуі орын алады. Осылайша, мысалы, қозғалысты біз тыныштықтың қозғалысқа айналу үдерісі, қозғалыс ұғымының қалыптасу тәсілі ретінде түсіне бастасақ, онда біз теориялық, нақты түсіну ұстанымында нық тұрамыз.

Шындығында, материалистік диалектикада әңгіме, ең алдымен, тек бір мезгілде, бір ғана қатынастарда өмір сүретін, бірін-бірі өзара теріске шығаратын қайшылықтар туралы болуы тиіс. Әртүрлі уақытта және әртүрлі қатынастарда қарастырылатын қайшылықтардың, осы сөздің өз мағынасында қайшылықтар болып табылмайтынын кезінде Кант та айқын түсінген болатын. Демек, диалектикалық қайшылықтарды әртүрлі қатынастардағы қайшылықтар ретінде түсіндіретін авторлар - олар өздері қаласа да, қаламаса да - ойлаудың диалектикалық қайшылығын теріске шығарады және осынысымен қайшылықтың диалектикалық ұстынының әмбебаптылығын да терістейді. Егер ойлаудың шынайы диалектикалық қайшылығы теріске шығарылса, онда бұл қажетті түрде танымдық әрекетте шығармашылық ойлаудың деңгейінің нақты төмендеуіне, дәлірек айтқанда, диалектикалық нақты ұғымның (оның формасында объективті-нақтылықтың мәні қайта өндіріледі) абстрактылы-жалпы ұғыммен, яғни ойлауда мүлдем басқа функцияны атқаратын терминмен алмасуы орын алады.

Мәселе диалектикалық нақты ұғымның қалыптасу тәсілін, табиғатын қайшылықтың диалектикалық ұстынынсыз ұғыну мүмкін емес болғанында болып отыр. Осы себепті де теориялық (нақты) ұғымның түзілу, қызмет ету тәсілін әңгімедегі абстрактылы-жалпылықтың (терминнің) түзілу, қызмет ету тәсілімен араластыруға болмайды. Егер нақты ұғымның формасында объект рухани-теориялық тұрғыда қайта өндірілсе, ал абстрактылы-жалпылықтың (терминнің) формасында ол басым көпшілігінде айрықшаланады, белгіленеді. Және сондықтан ұғымның, теориялық ойлаудың өмір сүру (болмыс) тәртібі қайшылықтың диалектикалық ұстыны болса, ал абстрактылы-жалпылықтың (терминнің) қызмет ету тәсілі, заң пікірлесудегі қайшылыққа тыйым салу ұстынымен реттеледі.





Логикада осы қырлардың бар екенін үнемі ескеріп жүру керек. Өкінішке орай, абстрактылы-жалпылықтардың, пайымдық-жалпылықтардың ұғым болмысының жалғыз формасы ретінде берілуі кәдімгі құбылысқа айналып барады. Нәтижесінде күрделі шығармашылық үдеріс, нақтылықты бейнелеудің идеалды формасы болып табылатын ойлауды өмір сүрудің тілдік тәсілімен теңестіру бой алып барады. Кез-келген дұрыс пайымдауда терминдер анық және біржақты болуы керек, бірақ кез-келген қарым-қатынастың, ой алмасудың бұл күмәнсіз ережесін кез-келген ойлаудың, ұғым мен категория қалыптастырудың жалпыға ортақ және әмбебап шартына айналдырып жіберу орын алып отыр. Ойлауда логикалық қайшылықтар болмауы керек дегенде, кез-келген дұрыс ойлауда терминдердің біржақты, айқын болуы ескеріледі, яғни пікірде формалды-логикалық қателіктер болмауы керек. Ал әңгіме теориялық таным туралы, нақты ұғым туралы болып отырғанда, біз енді нәрсенің рухани-теориялық қайта өндірілуімен кез боламыз. Бұл жағдайда туындайтын диалектикалық, өзара терістеуші қайшылықтар объективті, мәнді танудың салдары түрінде көрінеді. Сондықтан оларды формалды логиканың талаптарына сай "түзету", қайта түсіндіру міндетті түрде олардың шынайы табиғатының бұзылуына алып келеді.

Нақты ұғымды, теориялық ойлауды қалыптастырудың жалпыға ортақ ұстыны қайшылықтың диалектикалық ұстыны екендігі белгілі бір аумақтарда, белгілі бір шектерде формалды логика заңдарының қажеттілігін, маңыздылығын мүлдем жоққа шығармайды. Логикада материалистік диалектика мен формалды логиканың заңдарын қолдану аясын айқын анықтаудың уақыты баяғыда-ақ жетті. Әдебиеттерде олар жеткілікті айқындалмағандықтан, олардың қолданылу шекаралары негізделмегендіктен, формалды логика мен диалектикалық логиканың және қайшылықтарға тыйым салу заңы мен диалектикалық-материалистік логиканың қарама-қарсылықтардың бірлігі заңының арақатынастары дұрыс көрсетілмейді, соған сәйкес шексіз пікірталастар жүріп жатады.

Жоғарыда баяндалғандардың барлығы табиғаттың, қоғам мен ойлаудың жалпы ортақ, әмбебап заңы қарама-қарсылықтардың бірлігі заңы екендігіне бізді сендіреді. Формалды-логикалық заңдар, мысалы, тепе-теңдік заңы, қайшылықтар заңы және т.б. өздерінің қолданылу қырлары бар. Олар тілдік қарым-қатынастың, тілдік болмыстың заңдарын реттейді.

Ойдағы диалектикалық қайшылықтар субъектінің еркіншілдігі емес, нәрсенің объективті қайшылығының бейнеленуі болып табылады. Кім қайшылықты теріске шығарса, сол өзіндік қозғалыс ұстынын, ойлаудың нақтылықпен объективті байланысын терістейді. Ойдағы қайшылық терістеу түрінде көрінеді. Логикалық терістеу ол нақтылықтағы қайшылықты бейнелеген кезде ғана мәнге ие болады. Қайшылық ой мен объективті әлемнің мәні болып табылады. Осыдан шығатыны - қайшылық туралы мәселе -диалектикадағы негізгі мәселелердің бірі екендігі. Бұл көзқарасты адамзат танымының әмбебап логикасы ретінде диалектикалық логиканың өмір сүруі мен дамуын мойындайтындар ұстанады.

Ойдағы қайшылық даму үстіндегі нақты әлемнің мәнін білдіреді. Біз заттарды өздерінің қозғалысында, олардың өзгерісінде, олардың өмірінде, олардың бір-бірімен өзара әрекетінде қарастыра бастасақ, онда біз бұл жерде бірден қайшылықтарға тап келеміз, деп кезінде Ф.Энгельс жазып еді. "Қозғалыс өз-өзінен қайшылық болып табылады; енді қарапайым механикалық қозғалыстың өзі дене уақыттың тек бір ғана сәтінде берілген орында және сонымен бір мезетте өзге орында, яғни оның бір орында орналасатындығының және орналаспайтындығының әсерінен іске асырыла алады. Ал қайшылықтың осы үнемі туындауы және шешілуі - дәл осы қозғалыстың өзі болып табылады"341.

Пайымдық категориялар өздерінің абстрактылығының, мазмұнсыздығының арқасында объективті нақты қайшылықтарды бейнелей алмайды. Ебедейсіз пайымдық категориялардың көмегімен ойланатын метафизик қарама-қарсылықтардың бірлігін аңғаруға, заттар мен үдерістердің диалектикасын түсінуге қабілеті жетпейді. Ол үшін тыныштық пен қозғалыс - абсолютті қарама-қарсылықтар, сондықтан ол тыныштық идеясынан қозғалыс идеясына өту жағдайына келе алмайды, оның жолын жоғарыда аталған қайшылық кеседі.

Өндіріс пен тұтынысты Маркстің талдауы, өндірісті бастапқы, тұтынысты соңғы, ал бөлініс пен айырбасты ортадағы пункт етіп қойып, оларды бір-біріне метафизикалық тұрғыда қарама-қарсы қоятын экономистердің талдауынан едәуір ерекшеленеді. Бұл аталған байланысты Маркс теріске шығарған жоқ, бірақ оны ол үстірт деп анықтады342. Маркс өндіріс пен тұтыныстың диалектикасын, мәнін ашады. Өндіріс дегеніміз - өндіріс және сонымен бір мезетте тұтыныс және керісінше. Тұтыныс бұл тұтыныс, бірақ сонымен қатар ол өндіріс те болып табылады (табиғаттағы химиялық заттарды тұтыну (ассимиляция) өсімдіктерді өндіру болып табылатыны сияқты).

Өндіріс пен тұтыныс диалектикалық тұрғыда өзара байланысты: өндіріссіз тұтыныс жоқ, тұтыныссыз өндіріс жоқ. Өндіріс тұтынысты мүмкін қылады, ол үшін материал қалыптастырады, онсыз тұтыныс объект ретінде болмас та еді. Алайда тұтыныс та өндірісті ықтимал етеді, өйткені тек сол ғана өнімдер үшін субъект жасайды, субъект үшін олар өнімдер болып табылады. "Сонымен, өндіріс тікелей тұтыныс, ал тұтыныс тікелей өндіріс болып табылады. Әрқайсысы тікелей өзінің қарама-қарсылығы болып саналады343.

Одан ары өндіріс пен тұтыныстың арақатынасын, диалектикалық байланысын тереңірек талдайды. Тұтыныс өндірісті мына мағынада қалыптастырады: а) тек тұтыныста ғана өнім шынайы өнімге айналады; ә) тұтыныс жаңа өндіріске деген мұқтаждықты қалыптастырады, ол өндірістің идеалды бастауы, алғышарты; тұтыныс өндіріс затын ішкі бейне ретінде, мұқтаждық ретінде, итермелеуші күш және мақсат ретінде идеалды тұрғыда ұйғарады. Өз кезегінде өндіріс онсыз тұтыныс болмайтындай тұтыныстың затын береді. Өндіріс тұтыныстың нәрсесін жасап қана қоймай, сондай-ақ тұтыныстың тәсілін, сипатын анықтайды. Өндіріс тұтынысты қалыптастырады. Ол тұтыныстың нәрсесін өндіріп қана қоймай, әуеннің тыңдаушы құлақты тәрбиелейтіні сияқты, нәрсе үшін субъектіні де жасайды.

Сонымен, өндіріс тек өндіріс қана емес, ол сондай-ақ тұтыныс та; тұтыныссыз өндіріс жоқ. Тұтыныс дегеніміз тұтыныс, бірақ ол сондай-ақ өндіріс те болып табылады. Өндіріссіз тұтыныс жоқ. Бұл диалектикалық анықтамалардың негізінде қарама-қарсылықтардың бірлігі заңы жатыр. Олардың әрқайсысы - олардың өзі және сонымен бір мезетте өзінің өзгесі. Өндіріс пен тұтыныстың бұл нақты ұғымы абстрактылы тұрғыдан қарастырғанда заңдылықтан тыс жатады. Пайымдық тәсілдің негізінде тек мынаны ғана айтуға болады: өндіріс дегеніміз өндіріс, сондықтан ол тұтыныс емес және керісінше. Бұл көзқарас мынадай қағиданың мүмкіндігін теріске шығарады: өндіріс дегеніміз өндіріс және ол тұтыныс та. Өндіріс пен тұтыныстың диалектикалық табиғаты, мәні табиғаттың, қоғам мен ойлаудың жалпы ортақ заңы негізінде, қарама-қарсылықтардың бірлігі заңы негізінде тек диалектикалық логикада ашыла алады.

Терең диалектикалық талдау Маркске өндіріс пен тұтыныстың табиғатын ашуға мүмкіндік берді: "Тұтыныс ен алдымен өнім ретіндегі өнімді бітіре, оны жұта, оның дербес-заттық формасын жоя отырып, өндіріс актісін аяқтайды... Екінші жағынан, өндіріс тұтыныстың белгілі бір тәсілін қалыптастыра отырып және содан соң тұтынысқа деген ниетті, тұтыныстың тұтыныс ретіндегі қабілетін қалыптастыра отырып, тұтынысты жасап шығарады"344. Біз өндіріс пен тұтыныстың ажырамас байланысы идеясын атап өткенімізде, бұл олардың жай тепе-теңдігін білдірмейді. Мәселеге осылайша келу тек абстрактылы пайымның ғана ісі бола алады. Мысалы, экономист Сэй өндіріс пен тұтынысты теңестіргенде осылай істеді. Оның үстіне ол халық та өзінің шығарған өнімін бүтіндей пайдалана алмайтынын, ал өндіріс құралдарын, капиталды және т.б. қалыптастыратынын назардан тыс қалдырып қойды. Сондықтан біз өндіріс дегеніміз тұтыныс дегенде, бұл өндіріс пен тұтыныстың абстрактылы тепе-теңдігін білдірмейді, тек бұл анықтамада қарама-қарсылықтардың бірлігі бейнеленген. Өндіріс бұл тұтыныс және сонымен бір мезетте өндіріс; өндіріс бұл өндіріс пен тұтыныстың бірлігі болып табылады. Бұл қатынасында тұтыныс өндірістің бір сәті болып көрінеді.

Диалектикалық қайшылық ұстынының зор маңызы қоғамдық ғылымдардың да, жаратылыстану ғылымдарының да даму тарихымен дәлелденеді. Барлық қазіргі заманғы ғылым дамуының, ғылыми-теориялық ойлаудың қалыптасуы қазіргі ғылыми танымдағы оның жемістілігінен хабар береді. Осылайша, мысалы, дамыған қазіргі заманғы теориялардағы (салыстырмалылық теориясы, кванттык механика және өзгелеріндегі) ойлау дағдысын, әдісін мұқият талдау, олардың теориялық білім қалыптастырудағы қайшылықтың рөлін мойындау іргелі орын алатын диалектикалық логиканың негізгі ұстындарымен сәйкес келетініне бізді барған сайын сендіре түсуде.

Қарама-қарсылықтардың тепе-теңдігі заңымен үндес диалектикалық ойлау қазіргі заманғы ғылыми-теориялық ойлауда әмбебаптық маңызға ие болып отыр. Егер Гегель, Маркс және Ленин қарама-қарсылықтардың бірлігі заңының негізінде кездейсоқтық пен қажеттілік, жағымдылық пен жағымсыздық, жалпылық пен жалқылық сияқты логикалық категориялардың қарама-қарсылықтарының бірлігін, ішкі байланыстарын ашып, және соның негізінде қазіргі заманғы логиканың негізін қаласа, Эйнштейн мен Бор да физикалық ойлау саласында дәл осылай істеді. Салыстырмалылық теориясында кеңістік пен уақыт, масса мен энергия, салыстырмалылық пен абсолюттік сияқты іргелі категориялардың арасындағы терең байланыс табылып, ол жаратылыстанымдық-ғылыми ойлаудың бүкіл мәдениетіне түбегейлі ықпалын тигізді.

Салыстырмалылық теориясы кеңістік пен уақыттың физикалық теориясы болып табылады. Егер Маркс капитализмді экономикалық талдау барысында ғылыми танымның терең логикалық және әдіснамалық мәселелерін, онда Эйнштейн қозғалатын орталардың электродинамикасының мәселелерінен бүкіл қазіргі физиканың негізінде жатқан кеңістік пен уақыт теориясын қалыптастырды. Осыған орай, "Эйнштейннің бүкіл теориясы әуел бастапқы міндеттердің шеңберінен едәуір тысқа шығып кетті"345,- деген Л.И.Мандельштамның ескертпесі өте орынды болып шықты.

Кеңістік пен уақыттың байланысы идеясы объективті ақиқатқа ен алдымен іштей байланысты қатынастардың жүйесі болып табылатын тұтастық, нақтылық ие болады деген қағиданы дәлелдейді. Кеңістік пен уақыт осы тұтастықтың тек сәті ғана. Мұндай түсіндірме тек салыстырмалылық теориясы үшін ғана емес, сондай-ақ кез-келген шынайы теория үшін ақиқат. Ақиқаттың ерекшеліктен ажыратылған күйінде қарастырылатын жалпылықта емес, оның диалектикалық бірлігінде болатынын Гегель бірнеше мәрте атап көрсетіп еді.

Қарама-қарсылықтардың бірлігі заңының көмегімен сол уақытқа дейін ажыратылып ойланып келгендердің тұтастығын ашқан Гегель сияқты, Эйнштейн де Лоренцтің жаңалықтарының жалпы ортақтығы мен шынайылығын мойындап, бұрын алшақ деп ұйғарылғандарды тұтастықта қарастыра бастады. Бұл жерде оның мысалына кеңістік пен уақыттың, масса мен энергияның, салыстырмалылық пен абсолюттіктің синтетикалық, қайшылықты табиғатының ашылуын жатқызуға болады.

Салыстырмалылық ұстыны мен жарық жылдамдығының шектеулі екендігін Эйнштейнге дейін де біраз бұрын білген, бірақ бұл қағидалар сол кездері сыйымсыз (бұл жерден қайшылық көретін) деп есептелді. Эйнштейннің сіңірген еңбегінің маңызы сол, ол қайшылықты терең шешудің арқасында салыстырмалылық ұстынының жарық жылдамдығы тұрақтылығымен байланысын, яғни бірмезеттіліктің салыстырмалылығы мен оның Лоренц жаңалығындағы рөлін ашып берді.

Қайшылықты мойындау, қайшылықты ахуалды талдау микроқұбылыстардың корпускулдық-толқындық түсінігі бастапқы болып табылатын релятивті емес кванттық механикада елеулі мәнге ие болады. Микрообъектінің барлық ерекшеліктерін оның корпускулдық-толқындық табиғатынан шығара отырып, түсінуге болады. Алайда кванттық физиканың қалыптасу тарихында бұл ұғым әртүрлі қиындықтар туғызды. Луи де Бройльдің толқындарынан жекелеген физиктер иррационалды (ақылдан тыс) нәрсені көрді. Қазіргі заманғы физикалық ойлаудан ол өзіне берік орын тапты. Дегенмен корпускулдық-толқындық дуализм деген терминді сәтті шыққан деуге келмейді. Кванттық механикада әңгіме философиялық тұрғыдағы дуализм туралы болған жоқ, біртұтас бастаудың корпускулдық-толқындық табиғаты туралы сөз болды. "Корпускулдық және толқындық қырлар жай ғана екі қыр емес, - деп атап өтеді М.С.Сәбитов, - "қарама-қарсылықтарында" біртұтас бір ғана нәрсенің қарама-қарсы қасиеттері. Корпускулдық және толқындық қасиеттердің бір мезетте көрініс таба алмайтыны (Луи де Бройль осыған басты назар аударады) маңызды емес, олардың тек бір ғана нәрсенің қарама-қарсы көріністері ретінде көрінгені маңызды. Корпускулдық-толқындық дуализм ұғымы қарама-қарсы қасиеттердің бір мезетте көріне алмайтындығын да, олардың қайшылықты бірлігін, байланысын да белгілеп тұр. Бұл микробөлшектердің табиғаты іштей қайшылықты және соған сәйкес ұғым да осы қайшылықты білдіріп, ол да іштей қайшылықты болуы тиіс. Олай болмаса ұғым шынайы бола алмайды, ақиқаттың тек бір бөлігін ғана білдіретін болады"346.

Кванттық механика саласында жекелеген терминологиялық шатасулар мейлінше көп таралды да, кванттық механикадағы жекелеген маңызды категориялардың дұрыс түсіндірілмеуіне әкеліп соқты. Бұл ең алдымен толықтырушылық ұстынына қатысты.

Талдау көрсеткендей, бұл жерде физикалық құбылыстардың диалектикалық түсінігінің элементтері бар екені байқалды. Және қарама-қарсылықтардың бірлігі идеясының тек терминологиялық тұрғыда сәтсіз берілгені аңғарылды. Капитализм қайшылығының дағдарысы өзінің бастапқы нышанында тауарда болғаны сияқты, айқынсыздықтың арақатынасы, біржақты кескіннің мүмкін еместігі де микроқұбылыстардың өздерінің қосарлы сипатының өзінде бар. В.А.Фоктың дұрыс анықтағанындай, егер электронның қосарлы корпускулдық-толқындық табиғаты толығымен мойындалса, бұл дуализмнің мәні айқындалса және кванттық механикада қарастырылатын ықтималдықтардың неге жатқызылатыны анықталса, кванттық механикадағы қиыншылықтарды игеріп шығуға болады.

Өзінің логикалық мазмұнына қарай, қайшылықтар айқындалып қана қоймай, олардың шешілу тәсілдері де негізделген, бірінен келесісіне өту зерделенген, қарама-қарсы әлеуметтік құбылыстардың бір-біріне құбылу үдерісі зерттелген "Капиталдағы" сияқты жан-жақты іске асырылған диалектикалық талдаудың анағұрлым жоғары формаларына жетпесе де, толықтырушылық ұстынында, осылайша, өзінің бастапқы нышанында диалектикалықтың идеясы орын тебеді. Соңғы жылдары кеңестік қоғамның дамуында диалектикалық қайшылықтардың тұтастай жүйесі көрініс берді, мысалы, өндіргіш күштер мен өндірістік қатынастар арасындағы, тұтыныс пен өндіріс арасындағы, қоғамдық өмір мен жеке өмір арасындағы, материалдық қамтамасыз етілу мен тұлғаның еңбек үлесі, материалды дүние мен идеалды дүние, қоғамдық болмыс пен сана, тұлғаның өмір сүру тәртібі мен адамгершілік қылықтары, іс-әрекеттің мазмұны мен оның формасы, сөз бен істің және т.б. арасындағы қайшылықтар, бұлардың барлығы жан-жақты зерттеуді және олардың тиімді шешілуін қажет етеді. Бұл қайшылықтарды лайықты бағаламаудың салдарынан елдің өмірін әлеуметтік-экономикалық басқару тәсілдеріне талапқа сай қомақты өзгерістер енгізілмеді.

Объективті әлем мен танымда біз тек қайшылықтармен ғана емес, олардың шешілуімен де бетпе-бет келеміз. Қайшылықтарды мойындау жеткіліксіз. Кімде-кім қайшылықтармен қатар, оның шешілуін де, бір жағдайдан екіншісіне өтуді де мойындаса, сол диалектик болып табылады. Іс жүзінде қайшылық өмір сүріп қана қоймай, үнемі өзінің шешімін де табады...

...Олардың шешімін түсінбей, қайшылықты мойындау осы сөздің жеке мағынасындағы диалектика болып табылмайды. Қайшылық ұғымына дейін - элей мектебі (және бұл жерде, ең алдымен Зенонды атап өту керек), ал шешілмейтін қайшылықтарды мойындауға дейін өз антиномияларында Кант жетті. Терістеуші, антиномиялы диалектика тұжырымдамасын өз уақытында С.Кьеркегор мен оның шәкірттері жасап шығарды. Кьеркегор диалектикалық қайшылықтарды саналы ойлауда шешімін таппайтын жағымыздық, парадокс және антиномия формасында ғана түсінді. Болмыс пен ойлаудың бірлігі мәселесі, адамның мәні, адамның санасы мәселелері және т.с.с. шешімін таппайды деп жарияланғандықтан, бұл философтар диалектиканы адамның субъективтік көңіл-күйлеріне немесе ғылымның метафизикалық негіздеріне қатысты иррационалдық даналық, парадоксалды "логика" деп түсіндірді.

Шынайы диалектиканың негативті, формалды диалектикадан айырмашылығы Мерло-Понтидің347, Н.Лобковичтің348, Т.Адорноның349 және басқаларының жұмыстарын қарастыру барысында ерекше айрықшалана түседі. Олардың тұжырымдамалары механистік көзқараста және диалектикаға қарсы, өйткені олар диалектикалық қайшылықтарды бір-біріне сыйымсыз күштерді қарама-қарсы қою формасына ие болатын антагонизмге апарып тірейді.

Марксизмнің негізін қалаушылар, керісінше, егер ол қайшылықтарды шешуге дейін, қарама-қарсылықтардың ескі диалектикалық бірлігін терістеуге дейін, осьт қарама-қарсылықтардың жаңа бірлігіне дейін жете алмаса, бұл диалектиканың толық еместігін айтады. Оның үстіне қайшылықтардың шешілуі туралы мәселені олар қарама-қарсылықтардың бірлігі мен күресі заңының, диалектикалық қайшылықтардың одан ары дамуы ретіндегі негіздеу категориясымен байланыста қарастырды.

Кез-келген диалектикалық қайшылықтың, екі үдерістің, екі қырдың - қостаушы және терістеуші қырлардың болатынын ұйғаратыны белгілі. Тек қостаушы қыры ғана емес, терістеуші қыры да маңызды, олар бөлек өмір сүрмейді. Қарама-қарсылықтардың өзара кірігуі мен күресі диалектикалық қайшылықтың осы екі қырының өзара әрекеті болып табылады. Бұрынғы сатылардың жағымды мазмұнының синтезі, оларды алып тастау, оларды сәтке айналдыру, яғни қайшылықтың шынайы диалектикалық шешімі диалектикалық логикада аса маңызды мәнге ие болады.

"Противоречие" // Собрание сочинений в пяти томах.

Том IV. Алматы: Онер, 2001. - С. 243-278.

ІШКІ ЖӘНЕ СЫРТҚЫ

Зия МҰҚАШЕВ

Философия тарихындағы философиялық жүйенің басым бөлігіндегі, ішкі ішкіге, ал сыртқының құты мен қабық сияқты ішкіге сәйкес келетін сыртқы және ішкі категорияның кеңістік - уақыт жағы ерекше көрсетілді. Ақырғы нәтижесі, ішкі және сыртқы ерекшелігінің жойылуына алып келетін жағдай пайда болды. Мысалы, атомистика өзінің гомогенді бөлшектерімен, ішкінің сыртқы екендігін, өзінің бойынан анық сипаттамасын көрсетеді.

Көп жағдайда ішкі денеге кіргізілетін, (жылу өткізгіш, дыбыс өткізгіш, электрлік күш сол сияқты), ішкі жолмен ерекше күшті жіберу мистификациясы іске асты. Бұл бағытта метафизикалық материализм иррационализм және идеализммен жалпы сәтті үйлесіп отырды.

Гегель ішкі және сыртқы сонымен қатар басқа түсініктердің қайшылықтарын алып тастау амалын диалектикалық бағытта іске асырды. Берілген жағдайда көрініс тапқан, ішкінің астарынан - "жан", "ұғым" ал сыртқының астарынан - олардың амалы көрінеді деп түсіндірілетін идеализмге қарамастан, Гегель конструктивті бастаманы жасай алды. Ол жүйедегі ішкі және сыртқы категорияны қарастыра келе, оларды "форма" және "мазмұн", "құбылыс" және мән" қайшылығын жоятын "маңызды қатынасқа" жатқызып, келесі анықтаманы береді: ішкі - бейнеленген мән, ал сыртқы - сырттан көрінетін, оның болмысының амалы.

Гегельдік философияның жетістіктерін және соған байланысты ішкінің және сыртқының арақатынасы жайындағы барлық диалектикалық идеяның материалдық қайта қарастыру мәннің қалыптасуына, яғни ішкінің, соған сай сыртқының үдерісің зерттеуде іске асуы мүмкін. Ішкінің және сыртқының қарым-қатынас қалпынан өтуі мен өзін ерекшелейтін үдерісті іске асыратын, яғни ішкінің және сыртқының бөлінуі мен пайда болуының органикалық және диалектикалық байланысы, ішкіде де және сыртқыда да бірдей болып табылатын кеңістік қатынасындағы, ішкінің және сыртқының мәселесі, тұтастықтың қалыптасу мәселесі болып табылады.

Кез-келген тұтастық гомогенді немесе гетерогенді элементтердің қосындысы ретінде түсіндірілуі мүмкін емес, бірақ кейбір көпшіліктер тұтастықты қалыптастырудың қажетті негізі болып табылады. Гегель "көпшілік, ол өзіңде болатындықтан, ол үздіксіздікте орналасқан; көпшіліктің мәні басқалардікі сияқты бір, әрқайсысы басқаға тең, сондықтан көпшілік ерекшелік теңдігінен айырылған қарапайымдылық"350 - деп жазады.

Басқа сөзбен айтсақ, гомогенді және гетерогенді элементтер уақыт және кеңістікте кейбір бірлігі болуы мүмкін, бірақ олардың өзара қатынасы сыртқы байланыста жойылып, әрбір құрастырушы өзін толықтай сақтаумен қатар үнемі өз бетінше тіршілік ету мүмкіндігіне ие болады. Өзара әрекет етуші элементтер әртүрлі сапалылығы көпшілікте өзара әрекеттестік үлгісін өзгертпейді, элементтер бір-біріне парықсыз және бұл мағынада олар уақыт және кеңістік нүктесі сияқты тең. Көпшілігінде ішкі және сыртқы бәрі бір болып табылады, мұнда айырмашылығы байқалмайды.

Дегенмен, әртүрлі үлгінің көптілігі бар. Оларға кез-келген нәрсенің топтық тіршілігін жасаудың кейбір болмысының формасы болып табылатын көпшілікті жатқызады. Басқа үлгіге тұтастыққа өту қуатына ие болатындар жатқызылады. Бұл көпшіліктің тұтастықтың бір деңгейінен басқасына өту кезеңінде, көпшілік тұтастықты синтездеуші материал ретінде; оның тіршілігі бір сәттік, бірақ қажетті. Міннің бейнелену үдерісін, яғни ішкінің қалыптасуын, көпшілік тұтастыққа өту үдерісі ретінде қарастыруға болады.

Мысалы, К.Маркс айтқандай, капиталистік өндірістің бастапқы пункті тарихи және логикалық жағынан қарапайым кооперация болып табылады351. Яғни бұл өндірушілердің қосындысы, бастапқыда тек көпшілік. Бір топ қолөнершілер еңбек кеңістігінің бір "аймағында" бірігеді, бірақ әрқайсысы өнімді басынан бастап соңына дейін өзі өндіруді жалғастыратындықтан, олардың іс-әрекеттері бөлектенген. Кооперация мүшесі кез-келген уақытта оның құрамынан шығып кете алады, яғни өзінің индивидуалды болмысын жалғастыра алады. Сол себепті кооперация - сандық өзгерістің нәтижесі, мұнда әрбір өндіруші басқалармен тек сырттай байланысқан, басқаға "немқұрайды" ішкі кооперацияның сыртқыға ұқсастығы кеңістіктік - уақыт қатынастарымен толықталады.

Дегенмен тұтастықтың пайда болуы үшін - капиталистік өндірістің - өз бетінше өндіріс жасаушылардың бастапқы бірлестігі қажет. Мұнда алғашқыда көпшіліктің тек кеңістіктік - уақыт бірлестігі пайда болғанымен, бірақ бұл сәттің өзінде көпшілік өндірісшілер дифференциациясы, интеграциясы және еңбек бөлінісі үшін негізіне айналып, белгілі мәнге ие болады.

Кооперацияның ішіндегі дифференциациялануы өндірісшінің жұмысты өндірілетін өнімнің бір бөлігінен бастауымен байланысты. Мұнда көпшілік тұтастыққа өтіп, өнімді тек жеке қолөнерші шығармайды. Ендігі кезекте еңбек өнімі, бұл еңбек бірліктерінің қосындысы емес, өндірісшілердің қосылу үдерісінде пайда болатын, тұтастықтың мамандандырылған мүшелерінің қозғалысының нәтижесіндегі, көпшілік еңбегінің нәтижесі.

Дифференциацияның тұтас дамытушы үдерісі барысында, жиынның элементі тұтас жүйенің бөлшегіне айналуына алып келеді. Себебі қолөнершінің игерген өзгеше іс-әрекеті тұтас мақсатқа бағынышты болғандықтан, бұл жағдайда ол өзіндік болмысының іске асуынан айырылады. Ендігі кезекте еңбек өнімі жалпы іс-әрекеттің нәтижесі.

Кооперация мүшелері түрінде біріктірілген қолөнершілердің бастапқы ұқсастығы, тұтастықтың алғашқы сыртқы сәтті және оның шарты болды. Мұнымен бірге, бұл ұқсастықтың еңбек өнімі мүлдем ұқсас болмады, себебі қосындының функционалды қосындысы бірлестікке нақты жағдайда гетерогенді бірліктер енгендіктен көпшілік алуан сапалық өнім сияқты басқаша көрініс таппауы, бірақ бұл алуан сапалық қосындының шеңберінде "жойылып, іс-әрекеттің желісінің алуан сапасы ретінде ғана көрінісін таба алды.

Ішкі дифференциация жиынның элементтері жүйенің бөлшегіне айналып, өзінің іс-әрекеті бойынша бір-бірінен ерекшеленуімен аяқталады. Олардың болмысы алуан сапалықпен ілеспелі, сол себепті өзара байланысты және өзара үйлесімді, бірақ іс-әрекеттің ісі, іс-әрекет жемісінің бірліктері бір-біріне ұқсас. Басқа сөзбен айтсақ, тұтастық болмысының көрінісі көз алдымызда. Ендігі кезекте кооперация болмайды, оның орнын өндірісті ұйымдастырудың жоғарырақ формасы басады - ол мануфактура.

Ішкінің және сыртқының қалыптасу логикасы, қоғамдық қатынастар аймағынан алынған мысалдар түріндегі бейнелеу, дәлірек айтсақ: капиталистік өндірістің қалыптасуы, -өмірдің басқа саласында да байқалады. Бір қоғамдық - экономикалық формациядан басқаға өту кезеңі, шын мәнінде көпшіліктің алғашқы элементтерінің кейбіреуінің қалыптасуымен, сосын олардың жаңа тұтастықпен синтезделуімен аяқталатын, тұтастықтың қирау кезеңі болып табылады.

Биологиядағы көп жасушалы ағзалардың бір-біріне тәуелді қалыптасу теориясын жақтаушылар көпшіліктің тұтастыққа өтуде, аталған өту кезеңіне жағдай туғызатын, саны белгілі элементтермен жүретіндігі, өтпелі кезеңінің жоғары заңдылығын көрсетеді. Көп жасушалы ағзалардың мүшелері мен жүйесінің синтезінде, жоғарыда көрсетілген логика байқалады. Ұқсас жасушалардың көпшілігінің функционалды сегрегациясы, сосын олардың мүше мен жүйедегі синтезі ап-анық дәлел болып табылады.

Теоретикалық жүйе, басқалар сияқты, алғашқы жинақталып өңделген түсініктердің, алдағы олардың тұтас жүйеге синтезделу барысына бағынышты.

Барлық жағдайда ішкінің және соған сай сыртқының қалыптасуы іске асады. Осыдан келіп ішкі-сыртқыға координациясы мен субординациясында байқалатын, тұтас жүйенің кейбір бөлшектерінің өзара әрекеттесу амалы болып табылады.

Көпшілік элементі тұтастықтың бөлшегіне айналмас бұрын, ішкі және сыртқылыққа ие, яғни тұтас болып табылатыны толық айқын (басқадай болған жағдайда, ол әлеуетті бөлшегі бола алмас еді), немесе: толықтай элементарлы және қарапайым бірліктерден құралған көпшілік тұтастыққа өту әлеуетіне ие болмағандықтан, әртүрлі сыртқы ықпалдардан оңай шашырап қалады.

Ішкі және сыртқы элемент синтезделуші тұтастық деңгейін бір мезгілде үйлестіреді. Сонымен қатар тұтастыққа айналып жатқан ішкілік, көпшіліктің ішкі элементтерінің қосындысы емес, себебі олардың ішкісі жүйенің бөлшегі болу мүмкіндігімен байланысты.

Ішкілік және сыртқылық тұтастықты қалыптастыру сатысы ретінде көпшіліктің кажеттілігі, (ішкілік және сыртқылық) мәні жиын элементтерінің өзара әрекеттестік үдерісінде олардың жүйеге айналуынан бақылау қажеттілігі туындайды. Демек, бірлесу жағдайында ортақ еңбек бақылауды талап етеді, ал дифференциация үдерісінде бақылау тұтастықты қалыптастыратын болмыстың негізіне айналады. Бақылау кажеттілігі бақылау мүшелерінің пайда болуына алып келеді. Капиталистік өндірістегі тікелей орындаушыларды бақылаушылар басқарудың функциясын іске асырады. Тірі денеде бақылауды іске асыратын жүйке жүйесі және тағы басқалары.

Бақылау алғашында өзара әрекет етуші элементтердің бірлескен функциясынан шығатын белгілі "қатар" мен "тәртіпке" бағынышты элементтер қозғалысы сыртқы байланыста үдеріс ретінде көрініс табады. Тұтастықтың синтезделуінің өлшемі бойынша келетін бақылау жүйенің ішкі құрамына және тұтастықтың біріктірушісіне айналады. Тұтастықты біріктіруші және бөлшектерді бақылаушылық ішкінің өмір сүруінің, оның "өлшемі" мен "патологиясының" шарты болып табылады.

Ішкі мен сыртқының және тұтастықтың бір уақытта қалыптасуы жүйенің қозғалысы, өзара әрекеттестігі, өзгерісіне қажетті шартты кеңістіктік - уақыттық шектеу үдерісі.

Демек, ішкінің пайда болу үдерісі бастапқы элементтердің жинақталу сатысының анықталуын айқындайды. Бұл сатыда ішкі және сыртқы өзара ерекшеленбейді және қарама-қарсылық деңгейіне жетпейтін дифференциация үдерісінде қарама-қарсылыққа өтетін, олар тепе-тең. Ішкіге айналғаннан кейін координацияның өзара қатынасында болуы мүмкін, дәл осындай қатынаста зат "өзіндегі болмыс" түрінде көрініс табады.

Сыртқы ішкі арқылы танылатындықтан, мұнда ішкі өзінің көрінісіне әлі ие бола қоймайды, яғни зат "өзі үшін болмыс" координациясының қатынасында өзінің анықтауын таба алмайтындықтан тек мұндай түрде заттың пәнін, үдерісін, құбылысын зерттей отырып, оның ішкісін де, сыртқысын да тану мүмкін емес. Немесе басқаша айтқанда: оның ішкісі сыртқы байланысқа тірелетіндіктен, ол шектеулі түрде анықталған.

Кез-келген құрылымға анықталған қызмет тән болғандықтан ішкі ретінде қарастыруға болады. Ағза жүйесінің тұтас өзара әрекеттестігі өзінің ішіне және сыртына нақтылы функция сәйкестендірілгендіктен, ішкі жүйенің бөлшектерінің қатынасының амалы болып табылады. Жүйенің бөлшектері ерекшеленген уақыттық - кеңістіктік бірлікте болғандықтан, соған сай байланыстың бұл үлгісі ішкінің және сыртқының категориясын бейнелейді, бірақ онымен шектелмейді.

Басқа жағынан, ішкі сыртқының бір қыры ғана, сондықтан сыртқының категориясын талдауға тоқталу қажет. Қаншалықты сыртқы ішкінің көрінісі болғандықтан, яғни сыртқы - бұл ішкі арқылы сыртқы көрінісіне ие болу болғандықтан, сыртқының категориясы ішкінің категориясына қарама-қайшы; және керісінше, ішкі - бұл сыртқы да көрініс табатын нәрсе. Мысалы, кез-келген зат бірнеше сыртқы көріністерге ие: түс, иіс, сыртқы форма. Бірақ бұл қасиеттің біреуі де жеке аталған немесе басқа заттың, олардың жиынтығы емес. Сол сияқты сыртқы көрінісі бойынша алынған қоғамдық даму үдерісі, шексіз жеке ұмтылыс пен әрекет нәтижесі ретінде көптеген тарихи оқиғалар мен фактілердің шиеленісуі мен алмасуы көрініс табады. Бірақ қоғам қозғалысының үдерісі оның индивидтерінің әрекетінің жиынтығымен байланыспайды. Аталған амал бойынша, сыртқының категориясы заттың сыртқы қабылданған белгілерін тікелей көрсетеді, яғни объективті әлемдегі заттың субстратын, белгісін, үдерісін бейнелейді.

Сыртқы категориясының мазмұнын бұлай түсінудің бірнеше себебі бар, бірақ анығы, қоршаған әлем жайындағы жинақталған түсінікке алып келетін шектеулі көзқарас туындайды. Аталған тәсілдің шектеулігі, сыртқы ішкінің көріну формасы деген тұжырыммен анықталады одан басқа, сыртқы қандай да болмасын заттың белгісі мен үдерісінің дамуы мен өмір сүруінің қажетті шарты болып табылады. Басқа сөзбен айтсақ, бұл жағдайда сыртқы ...ол тек ішкінің көріну формасы ғана емес, сонымен қатар зат пен құбылыстың қалыптасатын ортасы.

Осыдан келіп, сыртқы категориясы ішкіге қарама-қарсы, заттың белгісі мен үдерісінің бейнесін көрсетеді деген қорытынды шығады. Олардың қарама-қарсылығы екі қырынан байқалады: бір қырынан сыртқы категория заттың белгісі мен үдерісінің сыртқы бейнесін көрсетеді, басқа жағынан - сыртқы ішкінің айнасы. К.Маркс күн формасын осылай талдай келе былай жазады: "Тікелей қарама-қарсылық тауарлық шаруаның заттық дөрекі сезімін, құнына (Wertgegenstndlichkeit) табиғат заттарының бірде-бір аталымы кірмейді. Сіз әрбір жеке тауарды ұстап көре аласыз, оған өз қалауыңызды істей аласыз, ол құн (Wertding) ретінде көзге еленбей қала береді. Дегенмен егер де, біз тауардың құндылыққа ие екендігін есімізге түсіретін болсақ... оның тек адам еңбегінің - қоғамдық бірліктің мәнін көрсететіндіктен, олардың кұндылығы... сондықтан таза қоғамдық мәнге ие, олай болса, біз үшін бір тауардың басқа тауарға қатынасы тек қоғамда ғана көрініс таба алатындығы өз-өзінен-ақ түсінікті болып шығады"352.

Оның ішкісі тауар құндылығы болып есептеледі, ал бұл ішкі, берілген заттың сыртқы кейпі бойынша тікелей көрініс таба алмайды. Бір зат өз бетінше тауар емес, ол әрекеттестікте тауар бола алады. Оның тауарға айналуы үшін, оның құны анықталатын -ішкісі, ол айырбасқа түсуі қажет. Осы жерде тауардың ішкі көрінісінің формасы қайсысы болып табылады? деген сұрақ пайда болады. Бұл сұраққа К.Маркс құнның эквивалентті формасын талдау барысында толықтай жауап береді. Ол буржуаздық экономиктердің құнды зат және белгі ретінде қарастыратын көзқарастың дұрыс еместігін дәлелдейді. Мәселенің мәні мынада: "эквивалентті форманы қарастыру барысында көзге түсетін бірінші ерекшеліктің маңыздылығы мынада, тұтынатын құн өзінің қарама-қарсы құнының көрінісінің формасында мәнін көрсетеді"353.

Маркс бойынша, құн басқа заттың - тауардың тұтыну құнында көрініс табады. "Тауардың натуралды формасы күн формасына айналады. Бірақ... бұл онымен кез-келген басқа тауар қатынасқа түсе алатын құнның шекарасында ғана quid pro quo [бір нәрсе басқаның орнында көрініс табуы мүмкін]... Қалай болғанда да, қандай тауар болмасын өз-өзіне эквивалент ретінде қатынасқа түсе алмайды, сол себепті, өзінің өзіндік құнының көрінісінің шынайы бет-бейнесін жасай алмайды, сондықтан ол басқа тауарға эквивалент ретінде немесе басқа тауардың шынайы бет-бейнесін өзінің өзіндік құн формасын жасайтын қатынаста болуы керек"354. Ішкі тек басқаның тауарлық қатынасы бойынша көрініс тауып қана қоймайды. К.Маркс бойынша, бұл ерекшелік жалпыға бірдей құбылыс. Салмақтың көрінісінің формасын жеке алып бейнелей келе, ол мынаны атап өтеді: "Темірдің денелік формасын өз-өзімен қарастыратын болсақ, құмшекердің бір түйірінің денелік формасы сияқты, салмақ формасының жеткіліксіз көрінісі болып табылады. Қалай болғанда да, бір түйір құмшекердің салмағын көрсету үшін, біз оны темірмен таразыға түсіреміз. Бұл арақатынаста темір, ауырлықтан басқа ештеме көрсетпейтін, дене ретінде ғана қабылданады. Темірдің саны құмшекердің салмағының өлшеміне қызмет етеді, сонымен қатар құмшекердің физикалық денесіне қатынасы бойынша, тек салмақтың формасының көрінісі немесе нақтылы салмағын ғана көрсетеді"355.

Аталғанға байланысты, сыртқы ішкінің көрінісі мен бет-бейнесі болып табылады. Және мұнда көрсетілген заттың, оқиғаның құбылыстың өзара қатынасы ғана қозғалып қоймайды. "Сыртқы ішкінің көрінісі" деген пікірде, бір заттың сыртқысы басқа заттың ішкі формасының көрінісіне қызмет етеді деген ойды көрсетеді. Берілген жағдайда диалектиканың мәні дәл осында. Ішкі және сыртқы үдеріс болып табылады, себебі ішкі өз бетінше алып қарастыратын болсақ, ол тек "өзіндік зат". Осыдан келіп, ішкінің және сыртқының өзара сәйкестігі айқындалады. Ішкі - бұл заттың, оқиғаның, құбылыстың ыңғайластырушы жағы. Сыртқы, бір жағынан, ішкімен ыңғайластырылған, басқа жағынан - өзі ыңғайластырушы ретінде шығады. Бірақ сыртқы ішкінің себебі емес, оның үдерісінің көрінісі болып табылады.

Келесі атап өтетін нәрсе, ішкі мен сыртқының өзіндік ерекшеліктері даму үдерісінің елеулі бір сәті болып табылады. Органикалық емес материя үшін, ішкі және сыртқы мүмкіндік әлеуеті немесе виртуалды сияқты нәрсе ретінде анықталуы мүмкін, жақын және жалпы бірге тіршілік ететін заттардың контломераттары жинақталады. Ішкі мен сыртқының айырмашылығының артуы оларды қарама-қарсылыққа айналдырады, бірақ органикалық пайда болуында-ақ жасырындылық тән әрекетпен басталады. Ал Ч.Дарвиннің эволюция теориясы, бұл үдерістің қалай іске асатындығының иллюстрациясы бола алды. Жердегі ұзақ эволюциялық тіршіліктің жемісі - адам өзінің қасиеті бойынша ішкі мен сыртқыны танып және түсінуге қабілетті, әйтпесе ол өзінің тіршілігінің басынан бастап-ақ ішкі мен сыртқының арақатынасының ерекше түрі ретінде табиғатына қарсы тұрушы еді.

Л.Фейербахтың табиғат құпиясының мәні адам миының құпиясында деп көрсетуі дұрыс356. Бұл дегеніміз, егер де ол мидың нәзік құрылымында өз орнын тауып, дамудың жоғарғы формасына жете алмайтын болса, табиғаттың бұл құпиясы толықтай ішкі болып қалатын еді. Л.Фейербах: "мидың қармалаушысы жоқ және оны тостаққа салып қойса, ол ойламайды" - деп атап көрсетуі даусыз дұрыс. Адам мидың көмегімен ойлайды. Дегенмен, Л.Фейербах өзінің идеясының дұрыстығын дәлелдей алмады. Мұның себебі ол адамның өзіне қатынасы болсын, табиғатқа қатынасы болсын ішкіні сыртқыдан ажырата алмады. Л.Фейербах былай жазады: "Мен артқа жүргенде, материалистермен біргемін, ал алға жүргенде олармен бірге емеспін"357. Әйтседе, ол өз ойын - ай жазды: "Сыртқы ішкіні көрсетеді, бірақ ішкі тек өзінің көрінісінде іске асады"358. Яғни Л.Фейербахтың антропологиялық материализмі бойынша, адам табиғаттан туындаған және оған қарсы тұратын, табиғаттың жемісі болып табылады. Бірақ адам мен табиғаттың қарама-қарсылығының тек мәніне ғана қарсылығы олардың өзара байланысынан, Ф.Энгельс бойынша, бұл көзқарастың шеңберінде өзгермейтін болып қалды359, себебі адам мен табиғаттың арақатынасы ішкі мен сыртқының арақатынасы сияқты түсіндірілмеді. Адамның қоршаған табиғаттағы қарама-қарсылығының сыртқы мәселесі және оның байланысымен, "ішкі" және "сыртқы" түсініктің мазмұнын шектеуді іздестірумен байланыстырады. Ойлау үдерісінің метафизикалық әдісі үстемдік етіп тұрғанда, табиғат, қоғам және ойлау қарама-қарсылығы шамадан тыс ақиқаттығын арттырды. Біз қарастырылып жатқан түсінікті, метафизикалық тұрғыдан ойлаушы ғалымдар бір-бірінен ажыратты немесе оларды толықтай теңестірді. Метафизиктер, ішкінің және сырткының диалектикалық өзара әрекеттестігінің және оның тереңдеуінің көрінісінің нақты нәтижесі - дамудың шыңы болып табылатын - адамды қоршаған әлемді, мәңгі дамушы, эволюцияланушы ретінде қарастырмады.

Тек материалистік диалектиканың негізінде ішкі мен сыртқының өзара көмегін әмбебап байланыс, сәт объективтілік тән әрекетте түсіну мүмкін болды. Ф.Энгельс адамды еңбек жасады деген ойын айта келе360, еңбек үдерісінде адамды табиғаттың әртүрлі заттары өздерінің арасында өзара әрекеттесуіне мәжбүрлейді және осы жағдайда ішкі мен сыртқыны айқындап, оларды айшықтауға мүмкіндік пайда болады. Яғни егер де тас пен ағашты қандай да бір амалмен байланыстырсақ, нәтижесінде балта мен балғаны және т.б. сияқтыларды еске түсіретін жаңа бір зат пайда болады. Ағаш басқа нәрсеге айналып, дәлірек айтсақ, барлық созылыңқы заттарға тән, жалпы бір қасиетті көрсететін тұтқаға айналды. Ал бұл жағдайда тас тұтқаның болуы үшін қажетті негіздің нүктесі болып шығады. Көрсетілген амалмен, ішкіні және сыртқыны көрсетуде маңызды қадам жасалды. Мұнда тікелей қабылдауға келмейтін нәрсе - ішкі - айқындалады. Мұнымен қатар, бұл ішкіні айқындаудың амалы анықталады. Ішкі және сыртқыны тікелей қабылдау сәйкес болады, әйтпесе, өзара әрекет етпейтін заттар, қасында бірге тіршілік ететін нәрсе сияқты, өздерінің кеңістіктік арақатынасында ғана ерекшеленеді. Әрине, ішкіні алғашқы бастама түрінде айқындау фактісі және оны айшықтау кездейсоқ, дегенмен бұл әлемді механикалық тұрғыдан танудың алғашқы қадамы болып есептеледі.

Біз мұнда, адамның қалыптасуына бастама берген, табиғатқа жанама қатынастың алғашқы қадамдарын кездестіреміз. Табиғи тіршілікке байланысты адам еңбек үдерісінде табиғатқа қарсы тұратын күшке айналады. "Табиғат заттарына ол өзі табиғат күші ретінде қарсы тұрады",- деп жазады К.Маркс361. Тікелей қабылданатын адамды қоршаған табиғат сыртқы болып табылады, бірақ, оларды өзара әрекеттестікке мәжбүрлей отырып, адам өзін табиғаттың жемісі ретінде адам табиғаттың өзіндік ішкісін айқындайды. Оның сыртқы табиғатқа қарсы қойылуы, табиғат ішкі және сыртқы, сондай-ақ адамның іс-әрекетімен бірге сыртқының нәрсесі болып қабылданады. Ендігі де, кез-келген еңбектің қарапайым әрекетінде бұл үдеріс іске асатын болады; ішкіден сыртқының қалыптасуы, әртүрлі материя түрлерінде айқындалуы, табиғат құпиясы, адамзат миының құпиясында орналасқандығын анықтай түседі.

Одан басқа, бұл үдерісте, К.Маркс жазғандай, материалдының идеалдыға өтуі жүзеге асады; материалды адам басында орналасып, сонда өзгеріске түседі362. Басқаша айтсақ, ағаштың тұтқаға айналуы, ал тастың сүйеніш нүктесіне айналуы, соңғы үдеріс ретінде жалпы байланыс кезі байқалып, бұл үдеріс өзінің көрінісін тілден табады. Сондықтан, ойдың тікелей ақиқаты ретінде тіл ішкі мен сыртқыны ажыратудың маңызды бір амалы болып табылады.

Осыған байланысты, жаратылыстану саласында адамды және табиғатты ішкі мен сыртқы қалпы жайында еске түсіру орынды. Алайда, К.А.Тимирязев фотосинтезді зерттей келе, күн өсімдіктің белгісі немесе өсімдік күннің өміршеңді күшін көрсетудің заты (К.Маркс айтқандай) болып табылатындығын ақылға қонымды дәлелдейді. Аталғанға байланысты, К.А.Тимирязев өсімдікте ғарыштың рөлі жайындағы мақаласында, күн сәулесі жерге түскен сәтте, ол жеміссіз тасқа емес, керісінше, хлорофилді бидайға түседі, - деп жазды. Нәтижесінде бірқатар өзгерістерден өтіп, сәуленің біздің санамызда да орын алуы әбден мүмкін363. Осыдан келіп ғалымның, біздің барлығымыз, күннің өміршеңді формасына айналдырылған жемісі, күн баласымыз деп көрсететін толық негізделген тұжырымы пайда болды. Тоқталып кететін жайт, ендігі де, күн тек барлық тіршіліктің емес, сонымен қатар адамның пайда болу үдерісіне ғана қатысып қоймайды, ол өмір қайнары болып табылады.

Сондықтан егерде күннің өміршеңді күші ішкі нәрсе болып табылатын болса, онда тірі ағзалардың ерекшелігі, тікелей сол күшті жинауымен байланысты, ал адамның тіршілігіндегі іс-әрекеті оның сыртта көрініс табуының амалы ғана сол ішкінің сыртқысы болып табылады. Сонымен қатар табиғаттың басқа заттары, көрсетілген күн күшінің көрінісі болып табылу мүмкіндігі де естен шығарылмайды. Атап өтетін жайт, адам атом энергиясын қолданбай тұрып (ол әзірше барлық энергия күшін алып қарастыратын болсак, маңызды емес бөлігін алады), ол көмір, мұнай сияқты күштердің нәтижесімен шектелді. Түптеп келетін болсақ гидроэнергетиканың өзі күн радиациясымен байланысты. Адамның тікелей тіршілігімен қатар, оның болмысының барлық негіздері, күнге борыштар. К.А.Тимирязевтың: "Біздің барлығымыз күннің балаларымыз" деген ұраны, жоғарыда аталғанға байланысты, поэтикалық метафора емес, ғылыми дерек. Дегенмен атап кететін жайт, ішкі мен сыртқының арақатынасы жалпы байланыста іске асады.

Әдебиеттерде ішкі мен сыртқының байланысы мәселесі бойынша әлеуеттің энтелехияға өтудің аристотельдік теориясын ашық түрде түрлендіретін көзқарастар кейде кездеседі. Осындай әдістің логикасына сәйкес, органикалық емес табиғат өмірді тудырады, ал органикалық емес табиғат немесе тіпті оның алдындағы тікелей кезеңнің өзінің дамуын қажет етпейтін әрбір кезеңінен, өз кезегінде эволюциядан өтеді. Және мұнда даму тәуелсіз мінбелерден тұратын саты ретінде көрінеді, яғни мұнда жалпы байланыс терістеледі. Алайда, бұл ішкі мен сыртқының мистификациялануына алып келуі мүмкін, болмаса мұндай әрбір деңгейдің, тек өзінің ішкі және сыртқы жайында түсіндірмесі болуы әбден мүмкін. К.Маркстің "Капиталының" деректерінде сыртқының ішкіге өтуінің, ішкі мен сыртқының логикалық айланысының байқалуы құнның болуы мен құнның өсу дәрежесінің туындауының қайнары ретінде еңбек үдерісін талдаумен байланысты. Жоғарыда айтып кеткендей, еңбек адам мен табиғаттың жанама қатынасының формасы ретінде іске асады. Ол адамның ерекше жетістігі болып табылады, сол себепті ектің инстинктивті және жануарлық формасынан, еңбек нәтижесінің алғашында адам елесінде, яғни идеалды болуымен ерекшеленеді364. Адам өзінің мақсатталған күшімен тек табиғат заттарының формасын ғана өзгертіп қоймайды, табиғат заттарын қоғамдық заттарға -қоғамдық заттардың иесіне, капиталистік қоғамда - тауарға айналдырады.

Еңбек үдерісінде адамның мақсаты, іс-әрекеті - еңбек затына - "таза" күйінде табиғат заттарына немесе бұрындары өңдеуге ұшыраған еңбек заттарына қарсы тұра алды (айта кететін жайт, көп заттар алдын ала өңдеуге түсіп қойған еңбек заттарының болашақта өңделуі мұны өзгертпейді). Еңбек әрқашанда еңбек затына қарсы тұрады. Бұл бірліктің әрбір жағы көрсетілген қатынас үшін ішкі мен сыртқының қарама-қарсылығы ретінде қарастыруға болады.

Табиғат заттары, табиғаттың өзі адамға қатынасы бойынша сыртқы нәрсе болғандықтан, адам, оның іс-әрекеті, өздерінің ішкісі бар табиғат заттарына қарағанда сыртқы болып отыр.

Табиғат заттары ішкісінің өзгеруі, олардың - қоғамдық қатынастардың тасымалдаушысы болуы үшін олар еңбекпен ассимиляциялануы қажет, яғни адамның мақсаты еңбегінің -қозғалысының белгілі сапалысын сіңіруі қажет. Бұл қозғалыс табиғат заттарына қатынас бойынша сыртқы нәрсе сияқты, тауардың ішкісіне айналады. Дегенмен сыртқының ішкіге өту үдерісі тікелей іске аспайды. Мақсаты іс-әрекеттен басқа, еңбек үдерісінің қарапайым сәттеріне еңбек құралы енеді.

"Еңбек құралы адамға бір затқа әсер етуіне көмекші ретінде қызмет ететін, еңбек затты өзара орналастыратын зат немесе заттар кешені. Ол заттардың механикалық, физикалық, химиялық қасиеттерін, өзінің мақсатына сай басқа заттарға құрал ретінде әсер ету үшін қолданады"365. Еңбек құралдарына, еңбек үдерісінің үздіксіз іске асуы үшін, қажетті барлық материалды, жағдайларды жатқызуға болады. Еңбек құралдарының басым көпшілігі, еңбектің өткен іздерін аңғартады, сондықтан бұл тек адам мен табиғат арасындағы орналасқан жай табиғат заттары емес, сонымен қатар олардың ішкі табиғатының өзгеруінің нәтижесінде, олар табиғаттың қарапайым заттарынан құралға айналдыратын, адам әрекетінің анықталған және сапасын бойына сіңірген заты.

Мұнда да сыртқының ішкіге ауысуы байқалады. К.Маркс сыртқының ішкіге өтуінің бірінші жолын әрекеттің берілу үдерісімен, ал екінші жолын - еңбек жемісінің "заттық өзгерісінің" үдерісімен байланыстырады366. Мұнда қозғалатын мәселе, өңделмеген материалдар, яғни еңбек үдерісімен іріктеліп қойылған енбек жемісі, жемістің басты субстанциясын құрайтын өңделмеген материалға және оның қалыптасуында тек көмекші материал ретінде атсалысатын болып бөлінеді.

Соңғысы өңделмеген материалға қатынасы бойынша сыртқы нәрсе ретінде қарастырылуы мүмкін емес. Еңбек үдерісінде оларды енбек жемісінің ішкі заттық өзгерісіне алып келетін көмекші материалдарға қосуға болады. Маркс сыртқының ішкіге өту үдерісі химиялық өндірісте ғана дамудың шынына жеткендігін көрсетеді. К.Маркстің сыртқының ішкіге өту үдерісі бір жақты үдеріс емес деп тұжырымдауы, біздің қоятын сұрақпен маңызды байланысы бар367. Аталғанға байланысты мұнда көрсетілген ұқсас сыртқының ішкіге өтуі табиғатта да іске асатын, өндіріс саласында туындайтын заттар арасындағы күрделі байланыс айқындалады. К.Маркс былай жазады: "Оның өзінің өмірі үшін қажетті табиғат заттарын формада иелену үшін, ол (адам - З.М.) өзінің денесіне тиесілі күшті қозғалысқа түсіреді: қол мен аяқты, бас пен саусақты. Сыртқы табиғатты осы қозғалыс арқылы ықпал ете отырып, оны өзгертумен қатар өзінің өзіндік табиғатын өзгертеді"368.

Егер де еңбек үдерісіне, сыртқының ішкіге өту көзқарасы бойынша, еңбек жемісінің тұтыну үдерісі ретінде қарастыратын болсак, онда сыртқы өнім - сол үдерістің ішкі нәрсесіне айналған сәтте ғана тұтыну үдерісінің жүруі мүмкін екендігін атап өту қажет. Осыған байланысты К.Маркс былай жазды: "Еңбектің жаңа үдерісінің өндірісіне құрал ретінде түсе отырып, өнім өзінің өнімдік қасиетін жоғалтады. Бұл сәттен бастап ол мұнда тек өміршеңді еңбектің материалды факторы ретінде ғана қызмет атқарады"369. Соңғы айтылған, барлық заттарды, оларды өліліктен тірілтіп, олардың тек мүмкін болатындарын тұтыну құнының әрекет етуші шынайылығын қамту қажет. Еңбек үдерісінде, оларды өзіне сай идея мен бағыттағы функцияға түсіретін оларды өзінің денесі ретінде ассимиляциялайтын, еңбек жолы қамтылған, олар қайткенде де тұтынылады, бірақ индивидуалды тұтыну аумағына өмірлік құрал ретінде немесе еңбектің жаңа үдерісінің өндіріс құралы ретінде ене алатын, жаңа өнімнің жаңа тұтыну құнын жасайтын элемент ретінде, олар мақсатты түрде қолданылады370.

Сол себепті, жұмысшының іс-әрекетті қабылдауға мүмкіндігі бар, бұл уақытқа дейін бұрын өңделіп қойылған немесе табиғат зат ретінде, бір жағынан, жұмысшы, басқа жағынан - еңбек затты қатынастың еңбек үдерісін ішкі және сыртқы бірлік ретінде қарастыруға болады. Демек, еңбек үдерісінің әрбір элемент өзінің ішкі және сыртқысы бар, бірақ егер де ішкіні тікелей қабылдауға мүмкін болса, ал оның сыртқысын, тек еңбек үдерісінің өзара әрекеттестігінде көрініс табады. Сондықтан сыртқының ішкіге өтуі бір заттың ішкісінің басқа ішкіге өтуі, сол себепті бұл ішкінің сыртқыға және керісінше өтуі болып табылады.

Еңбек үдерісінде бұл алмасу "еңбек затымен бірігеді. Еңбек заттанған, ал зат болса өңделген. Жұмысшыға тән іс-әрекет формасында көрініс табады...ендігі кезекте өнім игерілетін қасиет формасында қолданылып... болмыс формасында жұмысшының ұйыршықты иіруінен иірілген жіп өнімі пайда болады371". Бір нәрседен басқаға заттық өту үдерісі немесе құрылыс, оқиға және зат қозғалысына қатысатын ішкі жақтың өзара әрекеттестігінде орын алатын, белгілі мөлшер (сан) және сапа қозғалысы беріледі. Сондықтан сыртқының ішкіге өту үдерісі өзара әрекеттестікке түсетін дене табиғатының үдерісінде байланыстырылған.

Сыртқы арақатынастың өзгешелігінің мәні, олар ішкіні өзгеріске алып келуі мүмкін, бірақ мұндай өзгеріс дененің ішкі табиғатымен немесе дене жүйесімен болмаса ішкінің жойылуымен тең ішкі мен сыртқының арасындағы динамикалық тепе-теңдігінің механикалық бұзылуымен байланыстырылады. Сондықтан, сыртқы мен ішкінің арақатынасында, тіпті, оқиғаның нақтылы жағдайын айқындай алмайтын, азды-көпті ықпалға келіп тіреледі. Сыртқы ішкінің көрініс табуы тәсілінің анықтаушысы болып табылады, оның болмысы сыртта, сондықтан ол сыртқы.

Сыртқы және ішкінің мазмұны әрқашанда өзгеріп отырады. Ішкі және сыртқының көрініс табуы, олардың өзгерісін аңғартады. Ішкі және сыртқы категориялары адамның қалыптасуымен, оның табиғаттан бөлінуімен және оны танумен байланысты. Таным үдерісінде адам күшінің мәні - өзгеріске ұшыраған табиғат күшінің өзі болып шығады. Бірақ, қозғалыс барысында оның ішкісі сыртқы ретінде адамның өзіне қарсы тұрады. Бұл жағдайдағы ішкінің сыртқыға айналуын жаттанушылық деп айтуға болады.

Жоғарыда көрсетілгендей, еңбек адамды табиғатқа қарсы қоятын үдеріс. Сонымен қатар ішкі мен сыртқының объективті айырмашылығы аңғарылады. Атап кететін жайт, "тұрпайы" табиғат заттарын өңдеу, қадағалау немесе бұл уақытқа дейін өңделіп қойылған затқа жаңа еңбектің түрін енгізу, қоғамдық - экономикалық формациялар адами қатынастар жүйесіндегі бәрінен бұрын адам үшін орындалуы қажет. К.Маркс атап айтқандай, табиғаттың адамдық мәні тек коғамдық адам үшін бар, басқаша айтсақ, табиғат тек қоғамда ғана адам мен адамды, оның басқа біреу үшін болмысын, ол үшін басқа біреудің болмысын адам үшін байланыстырушы дәнекер болып табылады372. Табиғат тек қоғамда ғана, оның өзіндік адамдық болмысы ретінде көрініс табады. Басқаша айтсақ, табиғат күшінің ішкі айқындалуының мүмкіндігіне қоғамда қол жеткізеді және индивидтің тұтас арақатынасы мен өмірін қамтамасыз ететін адам мен адамды байланыстырушы күшке айналады. Экономикалық-қоғамдық формация жүйесінде адам мен табиғаттың өзара қатынасында қол жеткізген шарттарының, яғни оның мәндік күшінің затталынуының амалы жасалып және өзгертіліп, сақталып отыратын жағдай жасалады. Мұнымен бір уақытта ішкінің сыртқыға өту үдерісі іске асады. "Бес сыртқы сезімдердің қалыптасуы - бұл барлық өткен дүниежүзілік тарихтың жұмысы. Дөрекі практикалық қажеттіліктің құрсауында қалған сезім, шектеулі мәнге ие. Қарны ашып қалған адам үшін тамақтың тек абстрактылы болмысы айшықталады: ол мұндай жетістіктен, оның тамақты сіңіруі мен жануардың тамақты сіңіруінің қандай айырмашылығы бар екендігін айту қиын, ең дөрекі формаға ие болуы мүмкін. Қайғыдан қасірет шеккен, қажетсінуші адам, ғажап оқиғаның өзіне қатынаста сезімі жоғалады; минерал сатушы, минералдың табиғатына сай сұлулықты емес, тек пайда құнын көреді; онда минералды толыққанды бағалай алу сезімі жоқ.

Демек, адами және табиғи мәнге сай келетін, бір жағынан, адам мәнін заттандыру екінші жағынан, адамдық сезімді адамдау үшін - адам сезімнің теориялық болсын, практикалық болсын қатынаста бет-бейнесі жасалуы қажет373.

Адам мен табиғатты байланыстырушы аралық құралдың көлемі артқан сайын, адамда соғұрлым адамдық мәндік күштері оянып, олар ерекше тіршілік ету формасына ие болып, шыңдала түседі. Осыдан келіп, мысалы табиғаттың әртүрлі жемістерін тікелей қабылдауынан, ішкі мен сыртқының шектеулі қасиетінің айшықталатыны анық болып шығады. Жабайы өзін табиғаттан ажыратпайды. Оның адамдық күшінің мәні әлі жануарлық тәнде ұйқылы. Адам мен табиғаттың ішкі мәндік күштері, мәнділікпен орамдалуы, яғни сыртқыға ие болуы мәдениет болып табылады. Дегенмен еске түсіре кететін жайт, бастапқыда "культура" сөзі кез-келген ауылшаруашылық өсімдіктерінің өнімін алу мақсатында, жерді өңдеу мен қадағалауды білдірді. Осыдан келіп, табиғатты жалпы барлық өңдеу, "культура" түсінігінің мазмұнына қайшы келмейтіндігі түсінікті болып шығады. Ал егер де адам - табиғаттың жемісі дейтін материалистік қағидаға сүйенетін болсақ, адамның өзі де мәдениеттің объектісі болып шығады. Жерді өңдеу мен қадағалау табиғат материалдарымен, кейде сол деңгейде кейбір жалпы маңызды мәнге ие, адам қажеттіліктерімен тығыз үйлесіп, іске асырылады. Бірақ жалпы табиғатты, сонымен қатар адамды өңдеу мен қадағалау бастамасында адамның ең керекті жаратылыстық қажеттіліктерін қанағаттандыруға бағытталғаны болып шығады. Дегенмен мақсатқа жетудің тәсілі, көбірек нәтиже беріп - адам табиғатқа қарсы тұрушы болып шығады. Және де осы үдерісте мәдениет туындап - ішкі айшықтала түседі.

Қоғамдық адам тек ішкіні айшықтап қана қоймай, сонымен қатар оны сезім, ой, тіл, өнер сындыларды және т.б. айналдыра алады. Яғни бұл үдерісте табиғат адамданады. Ішкі табиғаттың мәндік күші ретінде адами тіршілікте сыртқы көрінісіне ие болады, бірақ бұл сыртқының өзі тек ішкінің ғана көрінісі емес, сонымен бірге өзінің болмысына тек ішкі мен сыртқының өзара арақатынасында ие болады. Олардың шынайы қарама-қарсылығы мен үздіксіз байланысы және өзара тәуелділігі осында нақты байқалады.

Адамзаттың әрбір жаңа өкілдері адамдануды қажет ететін алғашқы пунктке оралатындай. Өзінің адамдандырылған таза табиғатын талап ететіндей. Бұл бастама, онымен тікелей байланысты, қоршаған табиғаттың шынайы сұраныстары мен қабылдау тәсілдерімен қамтылған. Дегенмен адам сезімі, қазіргі сәттегі қоғамның қолы жеткен деңгейінде ішкі мен сыртқыны ажырату үдерісінде аралықтандырылуы қажет. Сондықтан сезімнің табиғаттың адамдануы, адами сезімнің жасалуы ішкі және сыртқының қарама-қарсы барлық формасының жаппай заттандырылуы мен затсыздандырылуының өткен кезеңдерінің теориялық танымның жүйесін зерттеу, адамзат сезімінің қалыптасуын көрсетеді. Табиғаттың адамдандырылуы, оның адамдардың жаттандырылған қасиетін іске асыруда сыртқы күшке ие ішкінің ерекше тасымалдаушысы субъективті жағдай мен субъективті алғышарттың қалыптастыруымен айқындалады. К.Маркс мәселенің субъективті қырына тоқтала отырып: "Адамның әнге деген сезімін тек он ғана оятады; әнді қабылдамайтын құлақ үшін ең ғажап әннің өзі мәнінен айырылған, бұл ол үшін зат болып табылмайды, себебі менің затым тек менің мәндік күшімді нақтылайтын ғана болуы мүмкін, демек, ол мен үшін субъективті қабілет ретінде, өзі үшін мәндік күші бар, тіршілік етуі мүмкін, себебі, мен үшін кез-келген заттың мәні (ол тек өзі үшін бар сезім мәнге ие) менің сезімім өшумен қатар жойылады.

Сол себепті қоғамдық адамның сезімі, қоғамдық емес сезімге қарағанда, басқа сезімнің мәні болып табылады. Адами тіршіліктің байлығын тек заттық орамдаудың арқасында дамиды, алғашқыда жартылай адами субъективті сезімнің байлығын қалыптастыратын: әсемдікті сезінетін көз формасы, әнге икемделген құлақ, - түйіндей айтатын болсақ, адами ләззаттануына мүмкін және өзін адами мәндік күш ретінде айшықтайтын сезімдер болып табылады. Басқаша айтсақ, тек сыртқы бес сезім емес, сонымен қатар рухани сезімге кіретін, әрекеттік сезім (ерік, махаббат және т.б.) - бір сөзбен айтсақ, "адамдық сезім, сезімнің адамдандырылғаны тек адамдандырылған табиғаттың және затқа сәйкестік бар кезде ғана туындауы мүмкін"374.

Мұндағы әңгіме - табиғаттың ішкі күштерінің бұйымдалуы мен айқындалуы көлемі бойынша, адам мен табиғаттың тікелей тасымалдаушысы болып табылатын ұқсас заттардың санының артуына алып келеді. Адамдандырылған табиғат бастапқыда еңбек құралы тіл материясында, сосын рухани мәдениеттің көптеген заттарында - өнер туындылары, әдебиет, сәулет өнерінде және т.б. түрінде айқындалады. Көрсетілгенге жалпы қоғамдық сананың формаларын, сонымен қатар қоғамдық - саяси ұйымдардың мекемелерін жатқызуға болады.

Мұның бәрі адам мен табиғаттың әмбебап қажетті байланысын жоймайды, керісінше, адам мен табиғатты байланыстырушы заттар нақтылана түскен сайын бұл байланыс күшейе түседі: қарапайым еңбек қаруын техника алмастырады. Бұл қатынаста, ішкі тікелей қабылданып, сыртқымен сәйкес келу керек сияқты көрінеді. Бірақ бұл шын мәнінде болмайды. Жүйедегі еңбек қаруының дамуындағы жаттанушылық қатынасы табиғат пен адамның, ішкі мен сыртқының арақатынасын тереңдете түседі.

Ішкінің айшықталуы және оның сыртқыда заттануы ұзақ және қайшылықты үдеріс. Шынайы адамдандырылған табиғат терістеуді терістеу нәтижесінде қол жеткізіледі. Басқаша айтсақ, жеке меншік қатынастың даму барысын, адам мен адамның шынайы рулық қатынасы оның мәндік күшінің көрініс табуы жаттанушылық формадағы көрініске ие болады. Сонымен қатар адамның тұтастығы терістеледі. Дегенмен, алда терістеуді терістеуге дайындайтын, адамзат тіршілігінің ішкі байлығы айқындалу үдерісі жүреді. "Жеке меншіктің бізді біржақты және ақымақ қылғандығы, қандай да бір зат болмасын, бізге оны капитал ретінде болғанда немесе соншалықты оны біз тікелей иеленгенде, яғни оны ішкенде, жегенде, өзіміздің денемізге кигенде, онда тұрғанда және т.б., яғни біз оған ие болған кезде ғана біздікі болып есептеледі - бір сөзбен айтсақ, оны тұтынған сәтте -дегенмен жеке меншіктің өзінің, бұл барлық иеленуінің тікелей іске асуының түрі өз кезегінде өмірдің құралы ретінде қарастырылады, ал оның құралы ретінде қызмет ететін өмірі, жеке меншік өмірдегі - еңбек пен капиталдандыру. Сондықтан, барлық сезімдердің қарапайым жаттанылуына алып келетін - иелену сезімі барлық рухани және физикалық сезімнің орнын басады. Міне сол себепті, адамзат тіршілігі, өзінің өзіндік ішкі байлығын тудыру үшін, толықтай кедейлікке түсуі керек болды"375 - деп жазды К.Маркс.

Сол себепті, адамның мәндік күшінің ішкі байлығы, тарихтың дамуының белгілі бір кезеңінде, оған сыртқы және бөгде күш ретінде қарсы тұрады. Жеке меншік үстемдік етіп тұрған жағдайда, бұл сыртқының тасымалдаушысы дін, отбасы, мемлекет, құқық, мораль, ғылым, өнер және сол сияқтылар болып табылады. Олардың барлығы өндірістің және адамның жаттандырылған мәнінен туындаған және жалпы заңдылығына бағынышты ерекше түрі ретінде айқындалады.

Бұл жаттандырылған қатынастардың жинақталған шарттары, жаттанушылық ары қарай тереңдеуіне септігін тигізетін әртүрлі теориялардың пайда болуына алып келеді. Онда ішкі мен сыртқының қайшылығы шырқау шегіне дейін жетіп, ішкі мен сыртқының байланысын метафизикалық тұрғыдан терістейтін категория қалыптасады. Мысалы, жаттанған қанаушы қатынастар жүйесінде адам мәдениетті рухани байланыстар саласымен және мәдениетті тасымалдау шеңберімен шектеліп қалатын ой туындайды, яғни түйіндей келген рухани сұранысты өндіретін және рухани өндірістің үдерісіне, элитарлы мәдениет теориясына, буржуазиялық, бұқаралық мәдениетке, сонымен қатар мәдениеттің буржуазиялық философиясы деп аталатын әртүрлі тұжырымға иелік ететін, қоғамның ішкі топтары, таптары болып табылады. К.Маркс ерекше атап өткендей, адам мәдениетті осы күнге дейін адамның ішкі мәнімен байланыста емес, керісінше, кез-келген сыртқы пайдалы қатынас бойынша қарастырды.

Буржуазиялық қоғамдағы жаттанған қатынастар жүйесінде, мәдениеттің өткен барлық жетістіктері және оның құндылықтары сауда-саттыққа ұшырайтын, капиталистік мәдениетті қалыптастырады. Ішкі мәдениет заттарына орамдалуымен қатар капиталдандырылады.

Гегель өз кезегінде, жабайылардың жасампаздыққа ұмтылысы жоқ деп жазды. Бұған қоса айта кететін нәрсе, капиталистік қатынастар жүйесінде еңбек етуші бұқара, мәдениеттің кез-келген қолданбалы түрін жетік игере алғанымен, басқа затты адамзатқа жалпы мәнділік деңгейіне жеткізе алмайтын жабайы болып қала беруі мүмкін. Жаттанған қатынастар жағдайында орналасып, дара тіршілікке айналған, олар бұл жаттанғанды өңдеп және оны қайтадан өңдейді, яғни олардың өзінің ішкі мәндік күші, олардың қарым-қатынасын үзіп, өзінің бет-бейнесіне ие емес, зат немесе монадаға, яғни "қауіпті заттарға" (К.Маркс бойынша) айналдыратын, сыртқы нәрсе ретінде, оларға қарсы тұрады.

Басқа жағынан, капиталистік қатынастар жүйесі шынайы ішкінің, буржуазиялық топтың өкілдерінің мәдени болуына және дамуына мүлдем септігін тигізбейді. Сонымен бірге олардың мәдениетті иеленуімен шектелінеді. Әлемдік өнердің таңдаулы туындысын сатып алушы буржуа, оның адамдық, мәндік күшінің көрінісін көрмейді. Ол ұсынылған өнер туындыларына жаттанушылық үдерісті күшейтуші өндірістің түрі болып табылатын, пайдакүнемділдік өлшеммен қарастырады. Алайда буржуаның өзі адам қатынасының жаттандырылған формасының нәтижесі болып табылады. Болашақ экономикалық тұрғыдан бай, ол ішкі жағынан яғни адамдық қатынаста кедей болып табылады, әйтпесе, пайда үшін ол адамдыққа қарсы қылмыс жасаудан еш тайынбайды. Экономикалық байлық капиталистің өмірлік қажеттіліктерін шектеп қана қоймай, сонымен қатар экономикалық тоқырау деңгейінде тұрған адамдардың сұраныстарын тым шектеулі қатынасқа түсіреді. Капиталистік жеке меншік үстемдік етіп тұрған жағдайдағы адамдандыру керек табиғаттың адамзаттық материалы, жаттанған қатынастар жүйесінде өмірдің толыққанды адамзаттық айшықталуын қажетсінбейтін индивидке айналу барысында тұрпайы өзгеріске ұшырайды. Олар үшін өзінің адамдық іске асуы, ерекше қажеттілікпен ішкі сұраныс ретінде айшықталмайды.

Капиталистік қоғамдағы ғылыми-техникалық үдеріс жағдайында, жаттануға байланысты, адамның іс-әрекетінің табиғатқа қарсы күшке айналуын болдырмау мүмкін емес. Егер де алғашқыда ішкі жаттанған жеке индивидке сыртқы нәрсе ретінде қарсы тұрса, ендігіде ол табиғаттың өзінің сыртқысына айналады. Табиғаттың ішкі мәні, адам іс-әрекетінің дамуы мен айшықталуының барысы, жердегі өмірдің өзін-өзі жоюына алып келуі мүмкін. Әңгіме, бүгінгі заманда адамзатқа төніп тұрған экологиялық қауіп жайында. Қазіргі таңда көп жерде таза су мен ауаның жетіспеушілігі артуда. Өндірістің әртүрлі уы мен қалдықтары және ауылшаруашылығында көміртегі, күкірт қышқылы, сынап және т.б. қоспаларына жататын уландырғыш заттар жерді өзенді, теңізді, мұхитты, ауа қорын, ормандарды ластауда.

Бұл үдерісте адамның мәндік күші барынша толықтай айшықталып, ішкі мен сыртқы түсінілумен қатар танылып, бұл категорияларды нақты-тарихи мазмұнмен толықтырады. Олар адамның шынайы байлығының құрамдас бөлігін бейнелей отырып, іс-жүзінде ақиқатқа айналады. Категориялар жүйесінде адамдандырылған табиғат және туыстас тіршілік иесі сияқты, өзін ой барысының құрамдас бөлігіне енгізе отырып, олар өзінің орнына ие болады.

Ішкі және сыртқы категорияларды пайдалану, логиканың танымдық өрісінің таным объектісі мен оның мүмкіндіктен шынайылыққа өту мен өзгеріске ұшырап, толықтауымен аяқталады. Тек сыртқы нәрсе, оның анықталмағанына байланысты шынайы болып табылмайды. Ішкінің көріну формасы іспетті ұғынылған сыртқы, тек өз-өзімен өмір сүруші болмайды. Ол ендігіде басқа үшін де шынайы. Бұл үдерісте объективті шынайылық жасалмағанымен, өзіне тура осы сияқты зерттеуді талап ететін немесе танымның өзіне тән басқышы ретінде маңыздылығы бар, логикалық айқындаудың қадамдарының бірі болып табылады.

Внутреннее и внешнее // Диалектическая логика:

Категория сферы сущности и целостности.

-Алма-Ата: Наука, 1987. - С. 274-298.

СУБСТАНЦИАЛДЫ ҚАТЫНАС

СУБСТАНЦИЯ

Мұханмадияр ОРЫНБЕКОВ

Біздің түсінігіміздің алғышарты - диалектикалық логика үшін алғашқы тұтастықтың мақсатты түрдегі айқындамасы болып табылады. Мән саласын бұл қырынан түсіну субстанция ұғымының категориалды мазмұнына салыстырмалығына дейін нақтылы түрде игеру, жетерліктей ұзақ жолдан өтеді. Кең мағынасында (яғни өзара әрекеттестік пен себептілік анықтамасы қосылғанда) мән саласындағы қорытындылаушы кезеңінің ұғымы ретінде айқындалады. Және бұл субстанция категориясы, алдағы уақытта тұтастық пен жалпы бірдейлік категориясының құрылымына енетін, ұғымдық анықтамасы өзінің жеке аспектісінде, өзінің құрамы бойынша жетерліктей толыққанды айқындалуымен байланысты. Өзара әрекеттестіктің нақтылы формасы ретіндегі субстанция ұғымын өзінің толыққанды бай мұрасы мен анықтау барысы адамзат өмірінің іс-әрекеті мен табиғаты және олардың диалектикалық өзара қатынасының абсолютті анықтамасын айшықтау қажеттігін көрсетеді.

Көрсетілген абсолюттердің даму барысы, алғашқы тұтастықтың, заттың мәңгі негізі ретінде субстанцияның алғашқы түсінігіне алып келеді, әйтпесе ол, нақтылы заттағы және құбылыстағы зерттеуді талдайтын өте маңызды бет бұратын, философияның объективті ғылыми танымның алғашқы формасы ретінде пайда болуымен байланысты. Қорытындылайтын зат өзінің мәнінде алынуымен қатар ол өзінің жалпы бірдейліктің ерекше өлшемі болғандықтан, көрсетілген талдау жеке заттардың жалпы бірдейлік мәселесін бірден алға шығарады.

Субстанцияның имманентті сипаттамасының мәні, оның өзінің тіршілігі үшін өзінен басқа еш нәрсеге, мұқтаж еместігінде. Субстанцияның бұл бастамасымен өз-өздігімен болуы, шектеуші форманы көрсететін жеке заттар, материалды субстрат, әлемдік зат ретінде алғашқыда талқылануына себепкер болды376. Бұл заттардың айқындамалары оның атомдық құрамына, тұтастық - бөлшектердің қосындысына редуцияланатын, Демокриттің атомизмінде толыққанды аяқталу барысына ие болады. Әлемнің субстратты анықтамасын жорамалдайтын, атомизмнің қайшылығы, атом интерпретациясында заттық бөлшек ретінде ғана емес, форманың таза қатынасы ретінде анықталды.

Көрсетілген қайшылық бар формадан ерекшеленетін идея әлемінің мәнді ақиқаты мен сезімдік - қабылданатын, көрінетін әлем, қос әлемнің тіршілігі жайындағы тезисті ұғу, Платонды заттардың шынайы мәнін айшықтау қажеттілігін түсінуіне итермеледі. Материя мен идеяны қарсы қоя отырып, Платон оларды функционалды байланыстырды. Ол бойынша, материалды әлем, шындықтан тыс, басқа заңдылық бойынша құрылады. Сонымен бірге дененің субстратты құрамы мүлдем ескерілмей, "зерттеудің объективтілігі" емес, байланыстылық логикасы, яғни мифологизмнің генеалогиясы барынша жоғары деңгейде жасалып, таза функционалдық маңызды орын алады. Зат мәнінің екінші қайшылығы басқа шектілікті көрсете отырып, идеяның өзінің субстанциалды және позитивті тұрақты болып, идеалды субстрат түрінде айқындалуына алып келеді. Субстанция жалпы бірдей мән ретінде, оның бірінші тарихи тұрғысында денелік түрінде, сосын идея сияқты жалпы бірдейлік ретінде айқындалып, осы күнге дейін "объективтілік" және "байланыстылық" логикасының "соғыс майданына" айналды.

Аристотель материя мен форманың антиномиясын қағаз бетіне түсіре отырып, қозғалыс, мүмкіндік және шынайылық тұрғысынан мәселені мүлдем жаңаша түрде талдауды ұсынады. Стагирит бойынша, заттың жалпы бірдей мән мәселесін статикалық тұрғыда шешуге болмайды. Материалистік диалектика, бұл сәтті дамыта және нақтылай келе, заттың мән мәселесі оның имманентті дамуы мен өзін анықтауы ретінде шешілуіне алып келеді. Затты түсіну дегеніміз - оны тікелей дамыған формасының мән - мәтінінде алу. Бұл субстанция идеясының бірінші синтезі қалыптасу идеясымен анықталады. Дегенмен форма анықтамасы қайнарының мистификациясы, "форманың формасы", энтелехияның пайда болуы, құрылымдық мәннің "ақылға сыйымсыз шексіздікте" субстанцияның араласуына, яғни плюрализмге алып келеді.

Антикалық философия, заттың субстанциалды анықтамасы теоретикалық тұрғыдан айшықталатын анықтама болып табылатындықтан, ұғым анықтамасы болып шығатындығын көрсетті. Бұл ұғымның тікелей жалпыға бірдей анықтамасының субстанциализациялануы үшін мүмкіндік жасады. Өзімен бірге көрсетілген дененің іс-қимылының амалын ендірумен қатар оның физикалық қасиетінің байланыстыратын, жеке болатындай, ұғымның абстрактылы анықтамасының (бәрінен бұрын субстанциалды форманың теориясында көрініс тапқан), жаттандырылғандарды табиғаттандыратын схоластика басталады.

Субстанция ұғымына Жаңа заман ғылымында белсенді түрде терістеуші қатынаста болғанымен, "жалпы бірдей мән" мен "субстанция" терминінен схоластикалық қайталанушылықты көрген Ф.Бэкон мен Гоббс тарапынан оған деген эмпирикалық-номиналистік қатынастар сәтті іске асады. Декарт субстанция ұғымының бастапқы қарапайым мағынасын қалпына келтірді. Ол ойдың логикалық қозғалысының эталоны болып табылатын заттың қатынасы мен идеясын "жанның таза әрекеті" ретіндегі математикалық орналасуы - материалдық сандық өлшемді және көлемді, рухани материалды субстанциямен бір сәтте қарама-қарсы қойды. Ойшыл үшін, материалдылық пен руханилықтың қажетті және жүйелі өзара үйлестіруі құпия болғандықтан, ол байланыстырушы субстанция ретінде құдай ұғымын қолданады. Окказионалистер де бұл өтуі қиын шекараны тек "Тәңірлік ғажап" сияқты мүмкіндікпен іске асатындығын тікелей айтады.

Спиноза, ойдың функционалды анықтамасын, ойды өзінің идеалды субстанциалды анықтамасынан ажырата отырып, барлық басқа денемен анықталатын, іс-әрекеттің амалы, дененің қабілеті заттың кез-келген формасы бойынша қозғалыстың әмбебаптық формасына ие ретінде тұжырымдап, материалдық және Руханилықты тұтас субстанцияның көрініс табуының әртүрлі амалы ретінде көрсете келе, субстанцияның дуализм мәселесінің толықтай шешімін береді. Өз заманынан әлдеқайда озық тұрған, философ, адамның іс-әрекеті мен "мәңгілік формасының" астарынан затты түсінуге көмектесетін, әмбебаптық ой, субстанцияның логикасы және ойдың үздіксіз байланысы жайындағы жемісті идеясын көрсетті.

Субстанцияның бұл бағыттағы түсінігі, қалыптасқан нақты ғылымнан бастама алатын ағылшындық эмпиризм тарапынан сынау объектісіне айналады. Локк, заттың реалды және номиналды мәнін ажырата отырып, субстанцияны индуктивті жолмен негіздеудің мүмкін еместігін көрсетумен қатар "тіреніші белгісіз болғанымен, болжанылатын" мағынамен толықтырады. Сонымен қатар, Беркли денелік субстанция ұғымының ішкі жағы қайшылыққа толы десе, ал Юм субстанцияны мағынасыз деп есептеп, оны жалпы теріске шығарды. Көбінесе құбылысты түсіндіруде механикалық амалды қолданатын Лейбниц үшін бір көлем дененің мәнділігін жоққа шығармайтындығын анық түсіне отырып, оны "бейсаналы" қабылдау деңгейінде негізделген, яғни өзіне тән субстанцияның плюрализмді қайталаудан туындайтын олардың көптілігі, монаданың өз бетінше іс-әрекеті ретінде түсіндіре отырып, ол "субстанциалды форма" идеясын қолдайды.

Субстанцияны түсінудің маңызды кезеңі, ондағы қалыптасқан іс-әрекеттің элементінің болуымен байланысты. Атрибут ұғымының, субстанцияға жалпы бірдей редукциялау әдіснамалық тұрғыдан мүмкін еместігі көрсетіліп, субстанцияның әрекетінің амалын зат пен құбылыстың монистік бейнесімен түсіндіруші ретінде атрибуттың қажетті құралы болып шығады. Жалпы бірдейлік ерекшелікте көрініс тауып және ерекшелік арқылы іске асатын, көшірілген жалпы бірдейлік ретінде тіршілігіндегі өзара әрекеттестіктің нақтылы жүйесі ретінде анықталады.

Себебі денеде "іс-әрекеттің" ізі байқалмайды, интеллекті құрайтын әрекет етуші негіздің жиынтығы, зерттелетін ақыл-парасаттың өзгеше құдіретті айқындамасы болып жарияланады. Гносеологиялық бағыт бірінші орынға шығып атрибуттан тыс субстанцияны қарастыру - метафизикалық болып есептелетіндіктен, "өзіндік зат" ретінде айқындалады.

Неміс классикалық философиясында, субстанция категориясы ерекше орынға ие. Мұнда "затқа өтпейтін тұрақты құбылыстың субстанциясы болып табылатындығы377" ең алғаш рет толыққанды қалыптасады. И.Кант субстанцияны "барлық бірігуші тұтас сезімнің мүмкіндігінің шарты" ретінде баяндай келе, логика категориясында маңызды орынға ие екендігін мойындайды. Ол оны негізі бойынша құрастыра отырып, тәжірибе объектісінің қажетті тұтастығының құрамын жасап, тәжірибе материалын кейбір тұтастыққа ұйымдастыруды, қалыптасқан тәжірибеге негіздеп, даусыз мағынасын жасайды. Болашақта қажетті жалпы тәжірибелік білімнің құрамы, барлық үш ұқсас тәжірибенің қарастыруына еніп, онсыз ғылымның бірдей зат жайындағы білімнің жиынтығы ретінде іске асуы мүмкін емес болғандықтан, ол үнемі ғылыми ойдың құрамына кіреді.

Канттық философияның дуализмі, тәжірибе объектісінің априорлы субстанциясының өз-өздігімен болатын табиғат заттарымен бірігуін, өткір қажеттілігін тудырумен қатар, "онтологиялық теорияны" қалыптасуына алып келеді. Себебі қалыптасқан анықтама бойынша, субстанция екі жақты бола алмайды. Фихте, монотеистік жүйе құруға ұмтыла отырып, "адамзат сапасын" тікелей субстанцияландырылуы, іс-әрекетін ерекшелеу, яғни "жұмыс барысын" болжауына қарамастан, теріс нәтижеге алып келеді. Шеллинг оны субъективті мен объективті "индифференция" ретіндегі "абсолютті тепе-теңдіктегі" шартсыз объективтілігін табуға ұмтылды. Оның субстанция ұғымы таңсық емес өзгерістерге төтеп береді, алғашында "танымның екінші қуаты" барысындағы сыртқы объект жайындағы түсінікпен сай келсе, кейін "интеллигенцияның" табиғатты түсінуі нәтижесінде әрекеттік мазмұнмен толықтырылады. Барлық зат пен құбылыс кіретін, қажеттіліктің абсолютті қатынасын көрсететін, Гегель жүйесінде субстанция ұғымы имманентті-логикалық және тарихи тұрғысынан барынша терең анықталған.

Гегель ең алғаш рет, дамып отыратын және ішкі байланыс ретінде таза субстанциалды зерттеу мен шынайылықты түсінудің шекарасын ұлғайту мәселесін көтерді: "Менің көзқарасым бойынша... барлық мәселенің түбі, ақиқатты тек субстанция ретінде ғана емес, сонымен қатар тура солай субъект ретінде ұғынып, түсіндіруде"378. Бұл үшін, субстанция "имманетті себептіліктің" себебі ретінде ұғынылуы қажет. Субстанцияның өз бетінше іс-әрекеті, бұл сөз гегельдік мағынада, себептілік пен өзара әрекеттестік ықпалдастықтың субстанциалды тізбегінің туындауына алып келетін, өзінің салдары айтарлықтай ықпалды диалектикаға ие. Яғни өзінің жиынтығында, қалыптасқан жүйеге негізделген нақтылы -жалпы бірдейліктен бастап, затты оның барлық нақтылығында оны жүйелі түсініп, оның тіршілігінің барлық ерекше формасының ішкі тұтасуы, қозғалысы, қарапайымнан күрделіге, дамуы, нақтылы - бөлшектенуін айшықтап, құбылыстың белгілі саласын бейнелейді. Аталған амал бойынша, неміс классикалық идеализмінде, ең алғаш рет, табиғи және қоғамдық әлемдердің антиномдығы алынып тасталатын, "үшінші" сияқты, іс-әрекет мәселесі көтеріледі. "Жан" өз бетінше және табиғат өзара байланыстылықта қарастырылу қажет. Бұл уақытта И.Кант үшін субстанциалды анықтаманы, субстанция ретінде емес, іс-әрекет ретінде, ой бағытымен ұғынуға болады, себебі олар, шығармашылықты іс-әрекетті тәжірибе материалымен, яғни тікелей әрекет синтезде туындайды. Бұл барлық мистификацияның астарында: "өзін-өзі танудың бірлігі", "спекуляцияның ақиқат мақсаты", "елестің жемісті қабілеті" және т.б. - танымның нақтылы анықталған құрамын ұғынудан тұрады. Ғылымның идеалдандырылған және абстрактылы объектісінің жалпы бірдей идеалды объекті және т.б. әртүрлі категорияда тарихи тұрғыда зерттеліп, қағаз беттеріне түсірілгендер шын мәнінде, бұл түрінде тікелей ғылымнан тәуелсіз тіршілік ете алмайтын болып шығады.

Сондықтан, таным теориясындағы субстанциалды анықтамалар, өз бетінше болатын затқа жатпайтындықтан танымда болғанымен, сол сияқты ұғынылуы мүмкін емес. Теоретикалық анықтама затқа кіргізіліп, ал жеке заттар, тікелей әмбебаптылық қасиетке ие, іс-әрекеттің ерекше кездейсоқтығының нәтижесінде жалпы бірдей деңгейіне көтеріліп, әмбебаптандырылады.

Демек, заттың тікелей субстанциалды анықтама қатынасының гносеологиялық мәселесін шешу және олардың негізін ашу үшін, адамзат мәдениетінің әлемін және адамзат іс-әрекет әлемін қарастыру қажет. Сонда қалыптасқан анықтамалар, іс-әрекетін және мәдениетін әмбебаптық формасының "призмасында" "ұйғарылғандар" заттың анықтамасы болып шығады.

Құбылыстың бірігуін, теоретикалық түсіндірудің амалын және субстанциалдандыру амалы - тарихилық болып табылатын іс-әрекеті үлгісімен толықтырылады. Сондықтан субстанция - негізі тұрақты болмағанымен, нақтылы өзара әрекеттестіктің ашық жүйесі болып табылады. Бұл жерде іс-әрекеттің логикасы арқылы марксистік логикаға өту байқалады. Сол сияқты табиғатқа енетін, субстанциалды анықтама, мәдениет саласында, адамдандырылған табиғатта, қоғамдық субъектінің ойында, қоғамдық іс-әрекеттің жүйесінде өңделеді. Бәрінен бұрын іс жүзіндегі - өзгерткіштік іс-әрекеттің нақтылы үлгісін бейнелейтін, мәдениеттің бұл әлемі, өзін шынайылыққа рухани-теоретикалық қатынасынан бастап, даму үстіндегі мәдениеттің барлық іс-әрекеттік типологиясын бақылаушы, құрастырушы және "субстанция" ретінде айқындайды. Мәдениет әлемі, теоретикалық бағыт заттың теоретикалық анықтамасына, ал практикалық - іс-әрекеттің анықтамасына қарай жылжитын, субстанцияның тұтас негізі болып табылады. Тек бұл шынайылықты талдаудан, белгілі әрбір тарихи кезенінің, заттының субстанциалды қасиетінің интерпретациясын түсінуге болады. "Бұл танушы санасының мазмұнының бейнесі мен үлгісін жасаушы фактор мен оның толыққанды - құрушы күшінің бірі ретінде жемісті сәттерінің бірі болып табылумен қатар, рухани өндірістік механизмінің ойшыл сапасының деңгейінде қызмет етуін (феноменологиялық) және интеллектуалды еңбектің ішкі құрылуын айқындайтын, өзіне тән сананың формализмі болып табылады"379.

Демек, құбылысты "субстанцианалдандыру" қажеттілігі (оларды теоретикалық біріктіру мен түсіндіру) заттардың тікелей "өз-өздігінен" емес, мәдениеттің алған бағытынан, одан да нақтырақ айтсақ - осы мәдениеттің құрамындағы өзіне тән рөлінен шығады (бұл "субстанция" мен "субстанциаландыруды" таза формалды түсіндіруге мүмкіндік туғызады). Мәдениеттің тарихилығына байланысты, шынайылықты субстанциалды түсіндіруді іске асыру мүмкіндігі әрқашанда шектеулі, яғни қалыптасқан билік саласының көрініс табатын барлық құбылыс шеңберіндегі нақтылы және шектеулі мазмұны бірінші орынға шығады.

В.И.Ленин, субстанцияны марксистік философияның категориясы ретінде зерттеудің мәселесіне айналдырды: "Бір қырынан алып қарайтын болсақ, құбылыстың себебін табу үшін, таным материясын таным (түсінікке дейін) субстанциясына дейін тереңдету қажет. Басқа қырынан алып қарайтын болсақ, себепті нақтылы тану, құбылыстың сыртқысынан бастап субстанцияға Дейінгі танымды тереңдету болып табылады"380. Диалектикалық материализм үшін субстанция ұғымы, материяның әмбебаптық - логикалық анықтамаларының бірі болып шығады. Субстанция "форманың тұтас аспектісіндегі материяның қозғалысы және осы қозғалыстағы туындап және жоғалып отыратын айырмашылық пен қарама-қайшылығы; ол, соларда және солар арқылы шынайылықта тіршілік ететін, шексіз көптеген түрлердің өзгерісінің барлығына қатыссыз, оның ішкі тұтастығы жағынан қарастырылатын, объективтілік нақтылық"381, - болып табылады.

Өз мазмұнының барлық байлығын, бір түбірден дамытып отыратын, тұтас қалыптасқан ілім ретіндегі диалектикалық материализмнің, ескі танымдық гносеологиядан айырмашылығының мәні, ендігі кезекте, көбінесе олар "онтологиялық" тұрғыдан, таным субъектісіне қатыссыз алынған, заттық және пәндік мазмұны жағынан ғана емес, сонымен қатар субъектінің белсенді іс-әрекеті ретіндегі таным формасы жағынан да қарастырылуымен байланысты. Индивидке бұл формалар "берілген". Олар өзінің бойынан, шынайылықты ұжымдық игерудің, белгілі тарихи формаларын, яғни адамзаттың тарихи-қоғамдық айқындалуының тәжірибесін теориялық тұрғысын көрсетеді.

Демек, табиғи күштерді игеру амалының "логикасы", қоғам іс-әрекетінің күші мен қоғамдық практиканың даму деңгейіне байланысты. Сондықтан заттың "мәні" немесе "субстанция" да салыстырмалы; "олар адамзат танымының объектісінің терең қырларын ғана айқындайды..."382. Маркстік түсінік - субстанцияны, абсолютті идея немесе абстрактылы жалпы бірдейліктің (физикалық түсінік тұрғысында), өзгермейтін мәңгі негізі ретінде идеалистік - метафизикалық тұрғыдағы түсінігімен күрт ерекшеленді.

Субстанция категориясы кең философиялық мағынасында, оны егер де оның абсолютті қырынан емес, салыстырмалы түрде санаға қарама-қарсы жағынан қарастыратын болсақ, материяның анықтамасы болып шығады. Сонымен қатар мұнда, материя таным объектісі ретінде ғана емес, сонымен қатар материяның танушы, ойлаушы субъектісі ретінде көрініс табатын аспектісі байқалады. Субстанция бұл қырымен ерекше гносеологиялық ұғымы мен жіктемесін қолданудың шекарасын айқындайды. Сондықтан, субстанция категориясы, заттың сыртқы объектілерінің соңғы өзгермейтін негізі ретіндегі құрылымын және бұл объектілер жайындағы анықтамалардың тарихи өзгергіш құрылымын ғана емес, сонымен қатар болмыс пен танымның бірлігін, өзгеше онтологиялық ретінде де, өзгеше гносеологиялық категория ретінде де айқындауға болатын тұтастықты анықтайды. Басқаша айтсақ, субстанция категориясында, табиғаттың әлемі және оны танушы адам әлемінің бірлік аспектісінде айқындалады. Бұл категорияға диалектикалық тұрғыдан келетін болсақ, оның мазмұнын, адамзаттықты табиғи негізге редукциялау әдісінде байқалатын, субъект және объектінің абстрактылы бірлігі ретінде емес, керісінше айырмашылық пен қарама-қарсылықтың қалыптасу логикасы, табиғаттан "адамның бөлінуінің" тетігін түсіну маңызды сот болып табылатын, нақтылы дамып отыратын бірлігі ретіндегі түсінікті көрсетеді.

Ғылыми танымның теориясында субстанция категориясы, шынайылықты, қалыптасқан ғылымның барлық феномендерінде сәйкес және тұтастық тұрғысында ғылыми-теоретикалық талдау амалымен байланысты. Бұл категория қарастырылатын құбылыстың, олардың өзара байланысының нақтылы негіздерінің ішкі бірлігін зерттеуді талап етеді. Теоретикалық таным мақсатының мәні, әрбір құбылыс немесе факт оның айқындалуының формасы ретінде олардың танылатын саласындағы, кейбір бірліктің ішіндегі, анықталған "кеңістіктің" шеңберінде ғана толыққанды қарастырылуы мүмкін болғандықтан, ғылым құбылысы мен фактілерінің ішкі бірлігін табумен байланысты. К.Маркс былай жазады, "қоғамның әрбір формасы, барлық басқа өндірістің орны мен бағытын анықтайтын, белгілі өндіріске ие болады... Бұл барлық басқа түстер жоғалып, олардың ерекшелігіне сай модификацияланатын, ортақ түс. Бұл - ондағы байқалатын барлық мәннің үлес салмағын анықтайтын, ерекше эфир"383. Бұл бірлік көрсетілген құбылыстың ортасын, оның жалпы бірдей мәнін нақтылы жасайтын субстанция болып табылады. Бұл нақтылықтың ішінде теоретикалық таным іске асады: бұл субстанцияның тұрғысынан таным эмпирикалық фактілерді анықтайды.

Алайда массаның ішінен әмбебаптық заттың бөлінуі, көпшіліліктің кейбір бірлікке редукциялануы субстанциалды зерттеу мақсатының тек алғашқы мәселесін ғана қамтиды. Ары қарай, бұл бірліктің ішкі айырмашылығымен олардың индивидуализациясын енгізу қажет. Мұнда нақтылы ерекшеленген, алғашқы қарапайымдылық күрделі көпшілілікке айналып, тепе-теңдіктің ішінде айырмашылық туындайтын негізіндегі, бастапқы бірліктің ішкі қарама-қарсылығы мен оның қарама-қайшылығын айқындаумен байланысты мәселе туындайды. Басқаша айтқанда, субстанция категориясы әлем бірлігінің ұстыны, бағыты бойынша даму жайындағы түсінікпен тығыз байланысты, жалпыланған-логикалық формасын көрсетеді: "...Дамудың жалпы бірдей ұстынын, қозғалыс, табиғат және әлем бірлігінің жалпы ұстынымен қосып, біріктіріп және байланыстыру қажет"384. Тікелей әлем бірлігін, тек даму және қозғалыс үстіндегі әлем жайындағы бөлінбейтін тұтас түсінікпен ғана ұғынуға болады. Сонда субстанция, болашақтағы өзінің дамуының әрбір кезеңінде, субстанциалды үдерістің қажетті салдары ретінде көрсетілетін, бұл анықтамалардың тұтастығында, барлық жаңа анықтамалар субъектілерімен үнемі араласып отыратын болады.

Демек, субстанцияның логикалық табиғаты екі қырлы: бір қырынан, бұл субъектінің қайта қалыптасуына тепе-тең, көптүрлі формаға сәйкес, бірігіп отырады, ал басқа қырында -ішінде тек нақтылыққа ие, бірін-бірі ауыстырып отыратын ерекше нақтылы феномендердің бірізді қатарының әр алуан саласының өзгерістерінің жиынтығы болып табылады. Субстанция өзін жалпы бірдей және тепе-тең формасында айқындап, өзін әртүрлі, өзгеше формасында теріске шығарады. Субстанция мазмұнының жалпы бірдей мазмұнының антиномиясы және оның көрініс табуы формасының ерекшеліктері шешіліп, нақтылы формалық қалыптасу мен генезис үдерісінде қайтадан туындайды.

XVII ғасыр субстанцияның алтын ғасыры деп есептелінеді. Декарт, Спиноза, Лейбниц және т.б. белгілі және іргелі "субстанциалды жүйелерінің, яғни жоғарыдағы айтылып кеткен жүйелердің, ғылымның логикалық-гносеологиялық қиындықтарын бейнелей отырып, оның нақтылы келелі мәселелерімен нақты байланысты реакциясы болып табылғандықтан, ғылымның әлеуметтік институт ретінде туындау ғасыры болды. Сонда, ойлаушы және материалды субстанция мәселесіне қатысты, яғни танымдылық мәселе бірінші кезекте шынайылықты рухани-теоретикалық ұғыну түрінің мәселесі ретінде көрініс таба отырып, ғылым тарихының барлық тіршілігі болғандығын көрсетеді.

Диалектиканы ғылыми танымның практикасында логика ретінде қолдануы бойынша екі аспектіге ие. Біздің тапсырмамызда, олар келесі амал бойынша көрініс табады. Олардың біріншісінің диалектикалық логика, нақты-әдіснамалық сұрақтарды шешу мәселесін көтермей, бірақ осы ғылымға сәйкес келетін келелі философиялық-әдіснамалық мәселелерді талдауға бағыттала отырып, ғылым әдіснамасын "шексіз енгізулер" ретінде қарастыратындықтан, мәні субстанциалды анализ ішінде, аңғарғыш ой сана, осы жалпы бірдей мәннің "модификациясын" көрініс табуының формасы ретінде қалыптасқан пәннің шеңберінде әртүрлі эмпирикалық - айқындалатын сәттерді айқындауы қажет нақтылы -жалпы бірдей материяның зерттеуді талап етеді. Ал бұл "материяның" қозғалысының амалы (яғни жалпы бірдей мәннің идеализациясы) үнемі тарихи тұрғыда нақтылы шектеулі сияқты мазмұнды таңдауға негізделген.

Екінші аспектісінің мәні, диалектика логика ретінде, ғылыми білімді фактіден теорияға қарай, оның қалыптасуы мен дамуы тұрғысында зерттеп, логикалық іс-әрекеттердің тетіктері, синтетикалық білімді өңдеуге және білімнің мүлдем басқаша мазмұнын анықтауға бағытталған, яғни диалектика логика ретінде, білімді оның мазмұнды даму тұрғысынан қарастырады. Осы орайда, ғылыми танымның әртүрлі саласының дамуында белгілі теңсіздік болатындықтан, белгілі құбылысты тану, оны бейнелейтін теоретикалық пән ретінде, қалыптасқан ғылым мен құбылыс саласының жетілу деңгейіне байланысты, белгілі логикалық "сұлбашылдықтың" рөлі субстанцияның әдіснамалық ұстыны ретінде.

Бұл "сұлбашылдыққа" байланысты, субстанция ұстынына бағдарланған, алғашқы зерттеудің мақсаты ішінде айырмашылығы бар, жалпы бірдейліктің объективті - нақтылы қасиетіне ие, бастапқы тепе-теңдікті бөлшектеу болып табылады, яғни ғылым ұғымы, бұл тепе-теңдіктің шеңберінде, оның айқындалуының формасы ретінде көрініс табады. Тұрақты субстанциалды және сақталатын элементтердің себептік қатынасын қарастыру субстанциалды зерттеудің келесі кезеңдерін қамтиды - өзгеріп және дамып отыратын көлемді зерттеу кезеңдері. Себептілік қатынасты зерттеу имманенті өзгерісінің даму аспектілерін бейнелейтін, қарама-қайшылық категориясы көрініс табатын, өзара әрекеттестік қатынасын зерттеуге алып келеді, яғни ішкі қарама-қайшылық дамудың негізі ретінде.

Білімнің мазмұнды - генетикалық құрамын зерттейтін үш негізгі кезең, субстанциалды "сұлбашылдықтың" мәнін құрайды.

Ғылыми ізденістердің логикасының теологизациясы, нақты ғылыми ой сұлбашылдығының қолайсыз бағытта шамадан тыс дамығандықтан, жеке ғылыми мазмұннан тазартылған және тікелей ғылыми әдістері мен мысалдарының барлық байлығымен ғылыми білімнің даму логикасы түріндегі, білімнің даму динамикасы ретінде анықтаудың мәселесін мүлдем шеше алмайды.

Алайда нақты ғылыми талдаудың негізіндегі диалектикада ой категориясы басым назарға ие, оның басты мақсаты жалпы бірдей категориялды анықтамаларды айқындап, яғни ойдың категориялды қатарының дамуының сұлбаларын, белгілі бірізділікпен құру болып табылады. Дәл осы, объективті болатын ғылыми білімнің даму логикасын, диалектика, зерттеудің ішкі ғылыми логикалық мысалы ретінде де, ғылыми шығармашылықтың әлеуметтік және индивидуалды-психологиялық аспектісі ретінде де абстракцияланатын, логика ретінде бөлшектейді. Сондықтан, таным категориясының қозғалысын көрсететін, кейбір теоретикалық үлгісі және сұлбасы ретінде айшықталатын ғылыми білімнің дамуының белгілі логикасына қарайғы бағдар оңтайлы болып көрінеді.

Танушы ой-сана, өзінің пәнінің сақталушы және өзгеруші элементтерінің тұтас бірлігі ретінде жетілдіре отырып, шынайылықтың барынша мәнді және барлық жаңа анықтамаларын бөлшектейді. Таным пәнін "субстанцианалдау", элементаризм тұжырымнан бастап, білімнің пәндік шеңберінің барынша терең және бәрін қамтушы анықтамалардан өтетін, қарастырылатын мәнді айқындаудың бірқатар кезеңдері арқылы өтеді.

Қазіргі уақытта, ғылыми танымның ішкі теориясындағы субстанция идеясы танымның көрсетілген саласының барлық үдерісімен құбылыстарына сәйкес, біртұтас көзқарас тұрғысынан зерттеудің, біртүрлі амалын, өзінің бойына шоғырландыратындықтан, субстанция ұғымы танымның онтологиялық негіздеуінің бірлігінің мәселесін талдауда көбінесе қолданылады. И.Кант, "Таза ақылға сынында" субстанция категориясын ғылыми ойдың құрылымына кіргізеді, әйтпесе ол, тәжірибе объектілерінің құрамының қажетті бірлігін жасай отырып, тәжірибе материалдарының кейбір тұтастығын ұйымдастырады. Зерттеушілер тарапының қызуқанды зерттеу пәніне айналып, субстанция идеясының бұл ұмтылысы қазірде сақталуда.

B.И.Ленин, құбылыс пен үдерістің объективті негізінің субстанциалды жалпы бірдейлігін айқындайтын, "біртұтас әлемдік үдерістің"385 заңдылығы жайында жазды.

C.Б.Крымский және В.И.Кузнецов бұл ойды айшықтай отырып, "XX жүзжылдықтағы диалектикалық-материализм әдіснамасы материя (жалпы объективтік нақтылық) және субстанция (осы объективті нақтылықтағы өзін-өзі детерминациялаудың анықтылығының саласы) жайындағы ұғымдарға ажыратады"386,- деген қорытындыға келеді.

Материяның субстанциалды бірлігінің жалпы ұстынынан туындайтын, ғылыми танымның, ғылыми білімнің бірлігіне ұмтылуы, ғылыми білімнің инварианттарының өңделуінде, сақталу ұстынында, "сыртқы дәлелдеменің" мақсатының вариациондық ұстындарының аналогиясының перманенттілігімен сәйкес келуіне, яғни толыққанды теория мен оның "логикалық бірлігінің", "ішкі жетілуінде" (Эйнштейн бойынша) имплицитті көрініс табады. Мұнда, ғылыми теория, ғылыми білімнің белгілі саласында біртұтастық және бірегейлену талаптарына бағынып, логикалық байланыстылыққа ие болып, объектінің құрылымын жасау керектігі анық көрсетіледі. В.А.Лекторский былай жазады: "Біздің әдіснамалық әдебиеттерімізде, қарастырылатын объектілердің әр алуан түрлерінің әмбебаптық анықтамаларымен қатар ғылыми білімнің әртүрлі жүйесінің жалпы категориалды қаңқасын анықтайтын материалистік диалектика, ғылыми білімнің шынайы бірлігінің барынша терең және қалыпты айқындамасы ретінде көрініс табуы, әділ көрсетіледі"387.

Ғылыми танымның білімі бірлігіне ұмтылысы үнемі туындап отырды (мұнымен, мысалы, А.Эйнштейннің өрістің біртұтас теориясын жасау амалы, В.Гейзенбергтің элементарлы бөлшектерді және олардың өзара әрекеттестігін біркелкі бейнелеуі, В.И.Вернадскиидің геохимия, биохимияны құрып ноосфера жайында және т.б. ілімнің жасалуымен байланысты). Әрине, мұнда, бәрінен маңызды осы сияқты білімнің бір теорияға біріктіруін негіздеу мәселесі болып табылатын, көптеген шешілмейтін мәселеге толы.

Жалпы бірдей негіздегі субстанцияның қыры арқылы, бірлік тұрғыда, ғылымның пәндік аумағындағы талдауды көрсететін, субстанциалды амал, қазірде өз маңыздылығын сақтауда. Материяның құрылымдық деңгейлерінің, әр алуан аспектісінің өзіндегі ғылыми пәндердің арнайы мазмұнын талдаудың амалына, алғашқы негіздеудің, тұтастықтың ерекше формасының субстанциалды негіздерін талдау сияқты, онтологиялық жазықтықтан субстанцияны қарастыруға өту, яғни субстанцияның жеке, ерекше квазисубстанцияға "ажырауы" жүреді. Әлемнің материалдық тұтастығының ұстынынан шығатын, шынайылыққа субстанциалды түсініктегі көзқарастың орнына, шамаластық ретінде симметрияның бір жақтылығы мен изотроптылығын талап ететін, танымдық анықтаманың инварианттылығы жайындағы әдіснамалық идеядағы тұтас бастаманы көрсететін, "түбірлі" идея жасайтын, субстанцианалды амал келеді. Сондықтан да, танымдық құрылымның тұрақтылығы, сол немесе басқа пәндік аумақтың, кейде объектілердің барынша кеңірек топтарын салыстырмалы түрде түйіндерін айтуға мүмкіндік туғызады.

Субстанция идеясы, салыстырмалы субстанция немесе квазисубстанция түрінде көрініс таба отырып, оны әлемді жалпы түсіндіруі үшін қолданудан, объектілердің жалпы топтамаларына сай, тұтастықты бөлшектейтін, көрсетілген саланың әр алуан элементтерін ретке келтіру мен жүйеге келтіру үшін шынайылықтың белгілі саласын түсіндіру ұстыны ретінде қолдануға ауысады. Сонда субстанция идеясы, өзін жалпылықтың кейбір жалпы бірдейлігінен келетін таным қозғалысындағы антиэлементарлық ұстын ретінде айқындайтын болып шығады.

Субстанциалды амал, ғылыми танымның әр алуан және көптүрлі үдерістері мен феномендерін біріктіруін, әртүрлі факті мен құбылыстың тұтас негізін іздестірумен байланысты. Субстанция идеясы көптүрлік пен полиморфизмнің антиподы ретінде көрініс табуымен қатар көптүрлік жайындағы түсінікпен тығыз байланысты, басқаша айтсақ субстанция категориясының пайда болуының мәні көптүрліліктің жүйелендірілуімен байланысты.

Дегенмен, субстанция идеясының практикадағы іске асыру амалы мен жолының тұтастыққа бағыт бағдары айтарлықтай әр алуан.

Білімнің интеграциясы мен дифференциясының тосын пікірде көрініс табатын, көптүрлілік пен біртүрліктің диалектикасы білімнің бірегейлік және полиморфтық көрсетілген тенденциясы өзара байланысты және өзара толықтырушы ретінде көрініс табуына алып келеді.

Субстанциалды амалдың, полиморфизм идеясына қатынасы бойынша басым болып келетіндігін атап өту қажет. Бұл идея, олардың бастысы көпсалалықтың және жіктелудің сәттері ерекшеленетін, жеке танымдық әрекеттердің көптілігі ретінде гносеологиялық қатынастың түсініктемелеуден тұратын, ол ғылыми танымның негізіне ене отырып, өзінің шарттарын бұйыра бастағанымен, оны көптүрліліктің көрінісі ретінде бөлшектеу үшін арнайы күшті қажет етпейтін, құбылыстың беткейінде жатады. Сонымен бірге субстанция идеясы өзінің бойынан, барлық немесе көпшілік теория үшін жалпы (атомизм немесе физикадағы теоретикалық өріс бағдарламасы сияқты), фундаменталды онтологиялық, концептуалды немесе математикалық құрылымның, сақталу ұстындарының, мән барынша аз сананың (бір-идеалында) инварианттарын іздеуге қарай жылжуының тенденциясын көрсетеді. Субстанция және полиморфизм идеясы, біртұтастықтың әр алуан қырларын көрсете отырып, белгілі бір мағынада бір-бірін толықтырады, бірақ субстанция идеясында шоғырланған, ғылыми білімнің бірлікке ұмтылуы, ғылыми білімнің объективті дамуының жүргізуші рөлін көрсетеді.

Ғылымның объектілеріне субстанциалды тұрғысынан қарастырудан, оларды соңғы негіздеу ретінде субстанция негізінде түсіндіру формасы шығады. И.В.Кузнецов былай жазды: "Заманауи физика элементарлы бөлшек" деп аталатындарды 200-ге жуық сапалы ерекшеліктерін ашты. Бірақ, ол бүл фактінің тұрақтылығына тоқталғысы келмейді.

Ол, олардың барлығы жалғыз - бір немесе материалдық мәннің өте аз құбылыс ретінде анықталатын, "материяның тұтас теориясын" құруға ұмтылады...

Бір сөзбен айтсақ, білімнің тұтастығына ұмтылуының болуы, бұл білім бағытталған ұғымдық жүйедегі бейнелейтін, бет-бейнесі тұтас болумен байланысты. Мұндай ұмтылыс, оның табиғат заңдарына сәйкес субъективті болмайтындықтан жемісті болып табылады.

Сол себепті, ол, ғылыми әдістің маңызды белгілерінің көрінісі болып табылады388.

Философия ұғымдық-категориалдық деңгейдегі дүниетанымның ядросы болып табылады және бұл мағынада ол - дүниетанымның ең жоғарғы теоретикалық түрі. Дүниетаным философиялық мағынада үнемі адам болмысының абсолютті шекарасын айқындауға, әлем құрылысының жалпы бірдей байланысын және адамзат тіршілігінің шекті негіздеулерін ұғынуға бағытталған. Адамның әлеуметтік әрекеттің анықтауы, "соңғы негіздеу", "алғашқы бастама" және "субстанциалды негіздеу" ұғымдарымен тікелей соқтығысады. Ғылымдағы партиялылық ұстынын бірізділікті жүргізу, материяны әлемдегі жалғыз субстанция ретінде түсінуге алып келеді. Сөзсіз дүниетанымдық ұғым болып табылатын, субстанция категориясын қалыпты түсіну, әр алуан тарихи өтпелі формасының әлем құрылысының субстратты негізімен теңестіруін болдырмауға көмектеседі. Әдебиетте ғылыми көзқарас пен диалектикалық материализм жайындағы сұраққа байланысты, төмендегідей дәйек көрсетіледі, "философия, натурфилософияның түсінігін қалыптастырудағы жауапкершілігін физикамен бөлісіп, ол тек қана бұл түсінікті жалпыландырумен ғана айналысып қоймай, оларды тікелей жалпы көзқарастың шеңберіне ендіріп отырды"389. К.Маркс пен Ф.Энгельс жасаған философиядағы философиялық өзгерістердің қайнарын талқылай келе, авторлар келесідегідей жазады: "Өзгерістің бастапқы шыққан нүктесінің мәні, субстанция мен субстратты барлық теңестіруінен бас тартумен байланысты"390. Анығы, шынайылықты дүниетанымдық қатынастың алғышарты ретінде табиғат пен қоғамның объективті нақтылығын, объективті материя және болмыстың субстанциалдылығын мойындамай маркстік-лениндік дүниетанымның идеологиялық құндылықтарын мойындау мүмкін емес.

Тікелей мағынасында философиялық категория болып табылатын, "әлем" және "адам" ұғымы дүниетанымның орталық категориясы болып табылады. Бұл категорияның философиялық құрылымы арқылы айқындалатын, олар философиялық білімнің ішінде субстанция және субъект ұғымына енеді. Мұның барлығы философиялық-гносеологиялық бағытта, құбылыстың субстанциалды негізіне сай келетін таным субъектісі жайындағы сұрақ ретінде қалыптасады.

Сол себепті, дүниетанымдық амал теоретикалық-танымдылыққа қарағанда әлдеқайда кеңірек, басқаша айтсақ ол гносеологиялық амалдан басқа, жалпы мәдени-тарихи кеңмәтіндегі түсініктемелеу, қатынас, түсіну және сол сияқты әлемді рухани-практикалық игеру формасын қосады. Субстанция ретінде әлем түсінігінен тыс, оның өз іс-әрекеті, өз себептілігі және өз белсенділігі факторымен бұл ұғымдар эксплуатацияланбайтын болып табылатындықтан, философиялық білімнің ішінде жалпы әлем жайындағы түсінікпен, субстанция категориясымен өзінің өзара байланысын аңғартады. философия тарихындағы әлемді субстанция ретінде, яғни жеткілікті себеп - causa sui ретінде түсіну, заңды түрде материалистік философиядағы монистикалық шешімге алып келеді, яғни жалғыз субстанцияны мойындау - объективті шындықтың материясы ретінде. С.Б.Крымский және В.И.Кузнецов төмендегідей жазады: "әлем" ұғымының дамуын субстанциалды тұрғыдан келу, тұтастықтың бөлшегі ретінде заттың қолайлы өз іс-әрекет тұрғысынан қарастыруға болатындығын көрсетеді. Субстанцияға, әлем сияқты, құбылыстың тұтас жүйесі арқылы айшықталатын, шексіз ішкі көптүрлік пән, басқаша айтсақ, тек әлем шеңбері ғана, оның теңбе-тең көрінісінің шынайы аяны бола алады"391.

Субстанциалдылық аспектісінде "әлем" ұғымы детерминизм және мақсатқа сәйкестілік ұстындарының көмегі арқылы талданылады. В.И.Ленин, "объективті үдерістің формасы: табиғат (механикалық және химиялық) және адамның мақсатын айқындайтын іс-әрекеттің"392,- болатындығы жайында жазды. Объективті үдерістің бұл формасының өзара байланысы, даму мен әлем бірлігінің ұстынын жалпыланған - логикалық формада көрсететін, субстанция категориясымен терең туыстығын аңғартады. Көрсетілген көзқарас бойынша, объективті үдерістің түйіндеуші формасы ретінде адамның мақсатын айқындаушы іс-әрекетті, әлемді субстанцияның "бөлінбейтін, қосылмайтын, бір мәнді" бірлік аспектісінде, материалды субстанция үдерісінің себебі мен өзара әрекеттестігінің жиынтығы ретінде айқындайды. Тұтас әлем тәртібі, оның қозғалысындағы барлық формасының бірлігінің және бұл қозғалыстағы барлық пайда болып және жоғалып отыратын айырмашылық пен қарама-қайшылық аспектісіндегі материяға өтеді.

Жаратылыстануда, бұл әлем тәртібінің көрінісі, табиғат симметриясы уақыттың - төрт өлшемді кеңістігіндегі салыстырмалы айналымдарында айқындалады. Бұл мағынада, физика тарихы симметрияда, яғни шамаластық ұғымында қорытылатын, әлем бірлігін ғасырлар бойғы ізденісі ретінде анықтауға болады. Жаңа заман физикасының, негізгі физикалық идеясы, механикадан бастап кеңістіктің қарапайым симметрия, изотроптылық және біртектілік идеясы болып табылды393. Көрсетілген идея, термодинамнканың пайда болуына байланысты, уақыттың біртектілік ұғымымен байи түсті. Сосын, мысалы, көрсетілген түрлердің көпшілігі сияқты дәл емес болып шыққан айналық және т.б. симметрияның түрлері пайда болды: радиактивті тоқырауда орын алатын, әлсіз өзара әрекеттестікте, ол қирайды.





Физиканың маңызды симметриясы, - уақыттың біртекті кеңістігі, Галилей уақытында-ақ анықталып, оларды тіркеудегі: қозғалмайтын немесе бірқалыпты қозғалатын есептің жүйесінің қандай болатындығынан тәуелсіз механикалық құбылысқа сәйкес, әлем бірлігі жайындағы жалпы онтологиялық постулаттан шығатын бағытта, өз жалғасын тапты. Лоренц, ол тек аз жылдамдық үшін емес, сонымен қатар жарық жылдамдығына жақын келетін жылдамдық үшін де дәл келетіндігін көрсете отырып, көрсетілген тұжырымды электродинамикалық құбылысқа көшіреді. Пуанкаре, уақыт өте келе, көрсетілген жағдайды былай түйіндеді: электродинамикалық теңдеулер, кеңістік пен уақытта салыстырмалы айналымдарында инвариантты. А.Эйнштейн, сол сияқты айналымдарда, олардың ешқайсысы өзгермейтіндігін көрсете отырып, уақыт пен кеңістіктің симметриясын, табиғаттың барлық құбылысына қолданды.

Теоретикалық-танымдық тұрғысынан біртұтас әлем тәртібін талдау, физикалық білімнің әртүрлі саласының бірігу мәселесіне алып келетін, әртүрлі ортаның физикалық құбылысы үшін, бір себепті іздеуге, заңды түрде алып келуі қажет.

Ньютон, аспан механикасының барлық құбылысын, сонымен қатар дененің жерге құлауын, бір себеппен түсіндіруге болатындығын көрсетті, яғни тартылыс күші, арақашық квадратына кері пропорционал. Максвелл теңдеулерінің ұлы маңыздылығы, магнитизм, оптика және электрлік құбылысты біріктіруінде. Қазіргі таңда, гравитациялық және электромагниттік өзара әрекеттестіктен тыс, радиоактивті ыдырауда орын алатын, нейтрондар мен протондарда болатын, әлсіз өзара әрекеттестікке жауап беретін одан да күрделірек анықтамалар жасалынуда.

Қазіргі күн тәртібінде, өзара әрекеттестіктің жеке түрлерінің біріктіру туралы сұрақтар көтерілуде. Қазіргі уақытта, үнемі әлсіз өзара әрекеттестіктің шамасын анықтауымен электр қуатының өзара байланыс негізіндегі әлсіз электрге, яғни электромагнитті және әлсіз өзара әрекеттестікті, бір түрге біріктіруге болатындығы анықталды. Көп ғалымдар, электромагниттік әлсіз және күшті өзара әрекеттесті біріктіруге мүмкіндік туғызатын, үлкен біріктіру теориясын жасаумен айналысты. Көрсетілген сәттер, кейбір субстанция модификациясының көрініс табуы ретінде көрсетілген пәндік аумақтың эмпирикалық тіркелетін, әр алуан құбылыс таңбалануына алып келетін, тұрақты сақталатын нақты ғылыми танымның бағытын айғақтайды.

Әлем түсінігін субстанциалды тұрғыда қарастыру, оның дамуын "адам әлемі", яғни табиғат пен қоғам бір түсінігіне дейін бірізді талдаудың қажеттігін көрсетеді. Бұл уақытта, олар тек қажеттілік емес, сонымен қатар еркіндік, яғни шамаластық және сұлулық заңдылығы бойынша жасала бастайтын, адамдардың әмбебаптық - өзгертуші іс-әрекеті, адам үшін әлемді өзгертетін, практикалық өзгертуші іс-әрекетінің жоғарғы идеалы болып табылады. Адам табиғи субстанциядан бөлініп, ол өзін табиғатқа қарама-қарсы қояды. Дүниетанымдық мәселені зерттеуде субстанциалды амалды бір ізді қолдану, әлемді үйлесімділік заңдылығы бойынша қабылдау қажеттілігіне еріксіз алып келеді. Сонда, "адам әлемінің" түсінігі, "жалпы әлемді", "жан-жақты дамыған жеке тұлға әлеміне" ауыстыратын, қоғамдағы әлеуметтік әділеттіліктің құру қажеттілігін ұғынумен түйіседі.

Субстанцияны нақтылы жалпы бірдейлік ретінде бөлшектеу, көптеген жекеленген зат пен құбылыстың дамуы мен қозғалысы тірлігінің жалпы бағыты ретінде көрініс табатын, көптеген кездейсоқтық арқылы өзіне жол табатын, оны нақты қажеттілік ретінде түсінуді, жаратылыстану мен әлеуметтік таным әртүрлі аумағында оның рөлін қарастыруды талап етеді.

Субстанция жалпы бірдейлік ретінде. Көрсетілген құбылыс саласының мәнін игерудің негізінде жататын, тұрақтылық сияқты, кейбір инварианттарды іздестіру, барлық теоретикалық пәндердің алғашқы анықтамасы болып табылады. "Есептің кез-келген жүйесі үшін бірдей мәнге ие, инварианттар шаманың мәні болғандықтан, өзгерістерден тәуелсіз"394. Дененің "жаратылыстық орнына" перипатетикалық тұғырнама қарама-қарсы қойылған, кеңістіктің біртектілік идеясының негізінде, кеңістіктегі басым нүктелердің жақтығынан шығатын, өз-өзіне жеткілікті дененің үздіксіз қозғалысының, инерция ұстыны ендіріледі. Бұл негізде, инерциялық жүйенің бір координатынан басқасына теңдей өту мүмкіндігін мойындаудан тұратын, салыстырмалылық ұстыны құрылады. Дененің қалпының қатыстылығы, қозғалыстың инерцияналдылығының біртекті кеңістігінің идеясынан шығатын, қозғалыс жайындағы дифференциалды түсінік, (себебі, ендігі кезекте, дененің орналасу жолын анықтау үшін, траекторияның әрбір нүктесіндегі оның әрекеті мәнділікке ие болды), әлемге, біреуі басқасына қатысты біртекті кеңістікте қозғалатын, дискретті дененің жүйесі ретінде танитын көзқарасқа алып келумен қатар, бұл денелер, өзінің ішкі қасиеті мен құрамының қатынасында өз-өзіне тепе-тең, инвариантты, яғни субстанциалды өзгермейтін түрінде анықталады. Механикалық-математикалық жаратылыстанудағы біртекті кеңістік, механикалық құбылыстың жалпы бірдей негіздеуі ретінде көрініс табады.

Галилейдің механикасында, біртекті кеңістік қисық сызықтық - жабық түрде сақталынатын, бұл классикалық-механикалық тұғырнаманың бастапқы дәріптеушілігі жеткілікті дәрежеде бейнеленбейді; біртекті жазық кеңістікте дененің қозғалысы болмайынша (Декарт пен Ньютондағы сияқты), дененің бір-біріне ықпалы болмайды. Галилейдің бастапқы бағытының жеткіліксіздігін дәлелдейтін, тікелей шексіз шамалардың басым болуына алып келетін, тек дене қозғалысының сапалы анықтамасын ғана береді. Онда біртекті кеңістік, траекториясының жиынтығы ретінде көрініс табады; дене өлшемі мен олардың өзара әрекеттестігінің сұрақтары мәнді емес деп жарияланады. Мұнысымен Галилейдің тұжырымы, Демокриттің атомизміне жақын: дене болмысының формасы ретінде ұғынылатын, дене қозғалысының траекториясы ғана, ол үшін маңызды болып табылады.

Галилей, жаңа заманның механикасын дәріптеу негізін жасайды: онда дене кеңістіктің орналасу тәртібінің, ұзындығы ретінде көрініс табады. Денелік заттарды ерекшелейтін қасиеті, олардың орналаса білу қабілеті болумен қатар, дене, оның шектеулі бөлшегі және кеңістіктің ұйысуы ретінде анықталады. Табиғат заттарын, оның дене көлеміне құрастыруда, тек оның қозғалысы мен қалпының формасы мен шамасы тұрғысынан ғана қарастырылады. Классикалық тұғырнаманың ары қарайғы дамуы, төмендегідей арна бойынша жүреді: дене және оның қозғалысы, дененің кеңістікке жатқызылатын, оның кеңістікке "байланыстылығының" арқасында ғана теоретикалық негізделген болып есептеледі.

Денелік үшін басқа анықтама мойындалмайтын материя мен ұзындықтың тікелей теңестіруіне сүйенетін, материяның үздіксіздігін жорамалдайтын, Декарттың физикалық тұғырнамасы: "...Бізге белгілі және олар көлемді затқа тән, қазіргі уақытта әлемде бар. Барлық қасиетке ие, яғни ұзындық, ен және тереңдікке созылған, кейбір субстанция болады"395. Сонымен бірге, барлық классикалық ғылым үшін маңызды белгілерінің сапалы анықтамасының мәнділігі терістеледі.

Декарт, Галилейдің жолын жалғастыра отырып, дененің кеңістіктік конфигурациясын, оның теңестіруінің дәріптеуші ретінде ғылым тарихына енеді. Декарттың уақытында-ақ, аталған теңестірулермен байланысты қиындықтар байқала бастайды. Көлемнің тек қана бір белгісінің абстрактылы - геометриялық анықтамасы арқылы материалдық заттар мен олардың көптүрлілік ұстынын бірізді түсіндіру мүмкін емес болып шығады. Дененің көптүрлілік мәселесі, материалды әлемнің толықтай геометрияландыруына қарсы тұрады. Сондықтан Декрат, әлемдік элементтер арасындағы айырмашылықты енгізуге мұқтаж болғандықтан, ол сәуле өткізгіш заттың үш формасында байқалатын белгілер бойынша тұжырымдамасы күнгей (жұлдыздар), аспандық (әлемдік кеңістік) және барынша дөрекі, тегіндегі жерлік.

Біздің білетініміз бойынша, Декарт инерциялық қозғалыстың тура сызықтық ұғымын құрастырды: "Табиғаттың екінші заңы: Бұл бөлшектердің кейбіреуі, өзінің жолында басқа бөлшектермен кездесе отырып, одан ауытқып кетуіне мұқтаж болғанымен, материяның әрбір бөлшегі жекелігінде, ары қарайғы қозғалысын тек тіке жалғастыруға ұмтылады..."396. Біртекті жазықты кеңістіктің идеясына негізделген, бұл ұғым барлық классикалық механиканы құруда, үлкен рөл ойнады. Бірақ Декартта ол теріс анықтамада орын алып, ол оны мүлдем қолданбайды, басқаша айтсақ, өз-өзіне жеткілікті дене тура сызықпен қозғалады. Декарт бойынша, әлем құрылысының жүйесінде, нақтылы -қозғалыс қисық сызықтық шапшаң болғандықтан, оқшауланған дене болмайды. Онда тура сызықтық қозғалыс нақтылы қозғалыстың тек бір ғана қозғалысы, турасында мүлдем басқаша. Оның табиғаты бірден түсінікті бола алады.

Айналма немесе кез-келген басқа мүмкін қозғалысты түсіну үшін, сонымен қатар болмаған сол сияқты екі сәтті немесе оның бөлшектерінің екі жақсырақ болатын, олардың арасындағы қатынасты қарастыру қажет397. Құйын теориясында түзу сызықты инерциялық қозғалыс идеясын рационалды негіздеу үшін орын табылмайды.

Қазіргі уақытта, қатаң және біркелкі анықтама мен нақтылы сандық анықтамаға негізделіп, өзінің алғашқы жайылыңқы - сапалы формасын жоғалтқан, ньютондық жүйе, әлемнің механикалық суретін жасауда үлкен рөл ойнады. Табиғат пен механиканың заңдары әркелкі ұғымға айналып, классикалық механиканың негізгі ұғымдарының құрылымы, бірінші әлемнің ғылыми суретін жасауға негіз болады. Математикалық-механикалық білім объективті білімнің синонимі ретінде жарияланып, ал оның шеңберіне кіретіндердің барлығы, анықсыз, бірізді емес және мәнділікке ие емес, субъективтілік ретінде мойындалады.

Ньютон бойынша, үш абсолютті параметр бар - масса, кеңістік, уақыт. Абсолютті бос кеңістік, материяға кіре отырып, оның өзінен тәуелсіз, ал дененің абсолютті массасы, абсолютті уақыт нақтылы жағдайлардан тәуелсіз болғандықтан, оның өзгермейтін және өз-өзіне тең қозғалысынан тәуелсіз зерттелетін мән, дененің нақтылы қалпының салыстырмалы есебінің кейбір нүктесі ретінде ғана көрініс табатын дене, қоршаған әлемнің барлық байланысынан абстракцияланады. Толық кеңістіктің тиімділігі жасалынады. Қаншалықты уақыттың өзі, механиканың математикалық формализ бойынша, кеңістіктік шама ретінде анықталуынан келіп, тек механикалық құбылысты мәліметтер арқылы түсіндіруге болатын сол жалпы бірдей мән, материалды әлемнің субстанциясы рөліне ұсына алатын, екі тәуелсіз - масса мен кеңістік шығады.

Қозғалыстың тікелей физикалық себебін зерттеуден тыс, үш өлшемді кеңістікке дененің орналасуын талдайтын, ньютондық кинематикада, кеңістік іздестірілетін мән ретінде жарияланады. Механика үшін, біріншіден, зерттелетін құбылыстың айналасында (толықтай оқшауланудың нәтижесі) бостық пен абсолютті кеңістігін (ақыл-ойлы, аяқталған) жасауға, ал екіншіден, бұл құбылысты шексіз геометриялық шамаға байланыстыруға мүмкіндік туғызатын, нақтылы механнкалық экспериментін ақыл-оймен жалғастыру тән"398. Ендігі кезекте, заттық - денелік саланың кез-келген құбылысы, тек оның кеңістіктегі орналасуының өлшемі ретінде ғана қалыпты талдануы мүмкін. Дененің қозғалыс үстіндегі массасы, олардың кеңістіктік бағдарының ұстыны мүмкіндігінде қамтылған, басым келетін қасиетті, сол кеңістіктің дискретті ұйысуы ретінде анықталады.

Бұл дәріптеушіліктің негізінде, кинематикадан шыға отырып, классикалық динамиканы құруға болады. "Кинематикадан динамикаға өтудің классикалық амалының мәні, өзінің бойында, кеңістік пен уақыттың үш өлшемді абстрактылы аумағының кейбіреуіндегі физикалық объектілердің оқшаулауы, физикалық объектілердің тікелей ішкі қасиетінен, мысалы олардың массасының тәуелділігінен тыс мүмкіндігі жайындағы гипотезаны қамтыған"399. Демек, "импульстің" динамикалық шамасы, масса мен потенциалдың динамикалық ұғымы мен жылдамдықтан шығады. Күш сияқты динамикалық ұғым, мұнда тек, уақыт пен кеңістіктің белгілі функциясы ретінде талданылатын, кеңістіктік мәнін ғана аңғартады. Кванттық теорияның шеңберінде, кинематика мүлдем динамиканың негізі емес екендігі, яғни "бір-біріне қарама-қайшы ұғымдардың біреуінің, сол немесе басқа деңгейде қолдануынсыз, физикалық әлемді бейнелеу мүмкін еместігі"400, -көрсетілмегенше, материалды массаның қозғалысын геометриялық баяндау, ұзақ уақытқа дейін басымдылыққа ие болды (шынтуайтқа келсек, ұстынды қиындықтарға байланысты, ол сол күйінше толықтай іске асырылған жоқ). "Ньютонның өзі, олармен жалданатын күштер, физикалық шама емес, математикалық ұғым болып табылатындығын бекер атап көрсеткен жоқ: мен, тықсыру немесе ұмтылыс (орталыққа), тартылыс (орталықпен), күштерін физикалық емес, математикалық тұрғыдан қарастыра отырып, біреуін екіншісінің орнына еш айырмашылықсыз қолданамын, сондықтан оқырмандар, мұндай атаулардың астарынан аңғару керек нәрсе, мен, орталыққа тартылыс пен орталық күштері жайында айтқанымен, мен олармен, нақтылы немесе физикалық күштердің математикалық нүктесінің мәні болып табылатын орталығын асыра жазып немесе бұл күштердің туындауының физикалық себебін немесе әрекетінің қасиетін анықтағым келеді, Деп ойламауы қажет"401.

Тыныштық қалпы немесе бірқалыпты және тура сызықтық қозғалыста кез-келген дененің салыстырмалы түрде сақталатын Ньютонның бірінші заңының негізінде қалыптасатын, денелік аумақтың барлығына өтетін, жалпы бірдей субстанциалды қатынас, біртекті және изотропты кеңістік болып табылады. Осыдан келіп, есептің кез келген жүйесіндегі, бәрінен бұрын импульстің сақталуында және инерция ұстынында көрініс табатын, физикалық арақатынастың инварианттылығының сақталуы шығады.

Геометриялық жолмен талқыланған, инерция ұстыны, олардың массалық денесінің қарапайым қатынасы ретінде түсінуге мүмкіндік туғызады. Егер де, дене бірқалыпты және тура сызықпен қозғалысында немесе тыныштық күйінде алатын болсақ, онда, оған кейбір күштердің әсер етуі, оның жылдамдығының өзгеруіне алып келеді, яғни дене жылдамдығының шапшаң өсуі, әсер етуші күштердің шамасына тура пропорционал болады, ал дене жылдамдығының өзгеруі, масса ұғымымен анықталатын, дене инерттілігінің коэффициенті тәуелді болады.

Жаңа заман механикасы мен математикасының іргелі идеясында, барлық физикалық құбылыс, оның субстанциалды қатынасы бойынша қарастырылатын, уақыт пен кеңістіктің біртектілігі мен изотроптылығы айқындалады. "Жаратылыстануды теологиялық беделден босатқан, ғылымның барлық жетістігімен мойындалған, антропоцентризм және креационизмді жойған уақыт пен кеңістіктің біртектілік және изотроптылық жайындағы ойды жалпы жаңа заман физикасының өзекті идеясы деп есептеуге болады"402. Соның нәтижесінде, осы қозғалыс күшінің ықпалынсыз, дене қозғалысы мүмкін бе деген ой туындады, ал ол, дене тыныштыққа түсетін аумақтағы, ықпалсыз тұрақты болып қала алмайтын, қозғалыстың астарынан дененің кеңістік аумағынан нақтылы өтуін көрсететін, "дененің нақтылы орнының" перипатетикалық тұғырнамасынан, бас тартуға мүмкіндік туғызады.

Кеңістік бөлшектерінің біртектілік емес және тепе-тең емес жайындағы ойдан шығатын, дененің нақты қозғалысы мен орны жайындағы негізі антика физикасының құрамды бөлшегі болды. Физикалық қасиеттердің кеңістігін бейнелеуге дейін жеткен, дененің белсенді орны мен материяның белсенді бөлшектенуі жайындағы негіз бастапқы нүктенің рөлін ойнады. Сондықтан антикалық физиканың ортасында дене орналасқан.

Галилейдің ғарыштық инерция жайындағы идеясы (біртекті кеңістік), Декарттың тура сызықтық инерциясы мен импульстің сақталуы жайындағы идеясы біртекті жазық кеңістік, Ньютонның инерциялық қозғалыстың қатыстылық ұстыны жайындағы идеясының анықтамасына алып келетін, біртекті кеңістіктің ұғымы, классикалық физиканың бастапқысы болып табылады. Мұнда, дененің табиғи орнын кинематикалық және геометриялық тұрғыдан анықтауға болатын, қатынас арқылы есептің абсолютті нүктесінің, табиғи метрикасынан айырылған, біртектілік және кинематикалық тұрғыдан түсінуге болмайтын кеңістік аңғарылады. Қарапайым жағдайы, екі дененің арасындағы кеңістік интервал болып табылатын, өзіндік қатынасты кеңістігіне ие, дене жүйесі, зерттеудің негізгі объектісі болып табылады. Бұл интервал, Ньютондық біртекті кеңістік пен қатыстылық қозғалыс тұғырнамасының бастапқы ұғымы болып табылады. Осы тұғырнаманың шумағында, біртектілік кеңістік физикасының шеңберінен шықпайтын, жылдамдық пен импульстің сақталуы жайындағы ереже қалыптасады. 1918 ж. Э.Неттер, кеңістіктің біртектілігімен, яғни қатыстылық кеңістіктің араласуының инварианттылығымен байланысты импульстің сақталуын көрсетті; қозғалыс санының сақталуының сәтті, кеңістіктің изотроптылығын көрсетеді"403.

Лейбництің қозғалыс өлшемдерінен бастап, физика жоғарыдағы аталып өткен тұғырнаманың шеңберінен шығып, біртектілік тән құбылыстарды зерттейді (яғни қозғалыстың теометрияландырылған формасының шеңберінен шығуды көрсететін, механикалық емес құбылыс). Механикалық дүниетанымды толықтай дүрсілкіндірген, термодинамикалық құбылысты, ендігі кезекте координаттардың өзгерулеріне тікелей байланыстыруға болмайды. Мұнда, нақтылы физикалық мағына, уақыт өсінің бойымен бағытталған, бірдей кеңістіктің аумағындағы физикалық қалыптың өзгеруі ретінде баяндалатын, уақыт ұғымына ие болады. Біртектілік идеясының жалпыландыру жүріп, ендігі кезекте ол уақытқа да қолданылады. Өзінің бойының жаңа механикалық емес физиканың бастамасын көрсететін, физикадағы механикалық дүниетанымнан, бастап энергияның сақталу заңымен қатар қозғалыстың әр алуан формасының көптүсті жаңа суретін қабылдауға бейімдейтін дамуында, осы заңның негізінде жатқан, уақыттың біркелкілік идеясы пайда болады. Осы орайда, Неттер энергиясының сақталуын, уакыттағы біртектілік, яғни уакыттағы қозғалысқа қатысты инварианттылықпен тығыз байланыстылығын дәлелдеді404.

Салыстырмалылықтың арнайы теорияда электродинамикалық үдерістер, евклидтық кеңістіктің изотроптылығы мен тектілігін бейнелейтіндігі көрсетілді. Мұндағы Максвелл мен Лоренцтің теңдеулерінің галилейлік айналымға қатысты ковариантты болмағандықтан галилейлік айналымдарды лоренцтікке ауыстыруда жарық жылдамдығының тұрақтылығы жайындағы қорытындыға алып келеді. Энергия -импульсінің сақталуының жалпы заңында, кеңістіктің біркелкілігі мен энергияның сақталуы және уақыттың біркелкілігінің тұтасуымен байланысты, Эйнштейннің қалыптастырған энергия мен импульстің релитивистік байланысы дәлел бола алатын, кеңістік пен уақытқа таралатын біртектілік идеясының ары қарайғы жалпылануы жүреді. Кеңістікте абсолютті арақатынас болмайды (есептің кеңістігінен тәуелсіз) және уақытта да абсолютті арақатынас болмайды, бірақ кеңістік пен уақытта абсолютті (есептің кеңістігінен тәуелсіз) арақатынас болады..."405. Бұл бағытта, салыстырмалылықтың арнайы теориясы, кеңістік пен уақыттың біркелкілік идеясының белгілі синтезі, біркелкілік идеясының, төрт өлшемді кеңістік - уақытының континуумында жалпыландыру ретінде көрініс табады.

Жалпы ғылым таным, таным объектісінің инвариантты анықтамасының мүмкіндігіне, ал, біздің жағдайымызда - алғы сөз өзіне бейімнің пәндік аумағындағы көптүрлілікке сандық анықтық беріп, әрқашан да тепе-тең болып қалумен қатар, бұл көптүрлілікте басымы болып келетін координатты жүйесі болмайтын кездегі, есептің таңдау жүйесінен тәуелсіз, физикалық объектілердің инварианттық анықтамасының мүмкіндігіне сүйенеді. Сонда, біркелкілік ұғымы, физикалық мәліметтерді бірізді түйіндеуден бір көптүрліліктен басқасына өтуі жүретін біркелкілік жайындағы анықтамасы шығатын және білімнің мүлдем жаңа объектісінің пайда болуымен анықталады.

Маркстің экономикалық теориясы, субстанциалды зерттеу әдіснамасының классикалық үлгісі болып табылады. Экономикалық құбылыстың жеке және көптүрлі формасының тіршілік етуінің біртұтас теориясының ұстыны, яғни классикалық политэкономияда жалпы ұғым мәселесі нақтылы фактілер мен құн заңдылығының фаталдық тәуелсіздігі мен антиномдылығына дейін жеткізіледі. Экономикалық шынайылық, өз-өздігімен болатын және тәуелсіз элементтердің жалғасуының күрделі көптүрлілігі ретінде анықталып, ал теория, осы әртүрлі мәннің барлығын біріктіруші сияқты жартылай мистикалық "құнды" қолдануға ұмтылды. Оған түрлі экономикалық құбылыстың құндық қатынасқа, белгілі бір дәрежеде қосуға қолы жеткенімен, ол, дамудың өнімі ретінде қажеттілікпен шығумен қатар, одан толықтай ерекшеленетінін іздеп, оларды бұл "құннан" шығарып, модификациясы ретінде көрсете алмады.

Политэкономия, бір-бірімен тікелей шамалас емес, құнның көптүрлі формасын тұтас түсіну мәселесімен кезікті. Құнның барлық формасының бірлігі, оларды тұтас субстанцияның әр алуан "модустары" ретінде тепе-теңдік шеңберінде түсіну қажет болды. Классикалық политэкономиканың талдауының барысында, ол бұл категорияны жалпы бірдеме ретінде көрсетіп, жалпы еңбектің көрінісі ретіндегі құн туралы анықтаманың жасалуының нәтижесінде құн заңдылығы ашылды. Алайда жалпы бірдейлікті, ақыл-ойдан тәуелсіз және тыс шынайылыққа ие емес, "абстракциялық орнықтырылған" ретінде түсінуден келіп, шығатын, "эмпирикалық емес, ақыл-ойлы және логикалық факт" жаңа бірлікті, сол сияқты құннан басқа ештеме емес, рента және пайда пайызынан ізденуге мүмкін болмады. Сол уақытта, мысалы, еңбек ақы еңбек бағасы немесе жер рентасы, "жеке меншікке берілген, жердің квадраттық футты жерге игеруіне төленбеген еңбек ақының белгілі мөлшерін алу мүмкіндігінің көрінісі ғана"406, болып табылады деген көзқарасқа еріксіз берілді. Бірақ мұның барлығы, "сары логорифм" сияқты иррационалды. Экономикалық бар барлық әлемді, олардың барлығы айырбас құнының тауардың мәні дегенмен тұтастыруға мүмкін болды. Тауардың біртектілігі, тікелей айырбасқа қабілеттілігімен байланысты. "Егер де олар дұрыс пропорцияда алынатын болса, айырбас құны ретінде, бір тұтыну құны, басқаша қанша болса, соншаға тең тұрады. Сарайдың айырбас құнын етік майы қорабының белгілі сандық мөлшерімен анықтауға болады. Керісінше, етік майының лондондық фабриканттары, сарай арқылы өзінің көптеген етік майының құнын көрсетті"407. Демек, етік майы мен сарайдың құпия жолмен бөлектелінген, "үшінші" сияқты бірдеменің көрінісі болып табылатын, белгісіз ортақ мәнге ие.

Маркс субстанциалдылық ұстынынан шыға отырып (әртүрлі заттар, олар белгі тұтастыққа жалғастырылған кезде ғана, сандық тұрғыдан өлшенетінге айналады), тауардың біркелкілігін айырбас құны ретінде талдау барысында, оларды өндіруші еңбектің біркелкілігі жайындағы идеяға келеді. Бұл мағынадағы олардың теңдігі, тікелей еңбектің теңдігін білдіреді, яғни еңбектің барлық түрі, адамзаттың абстрактылы еңбегімен тұтасады. Тікелей тауарлар "ендігі кезекте өзінің бойынан, оларды өндіруге кеткен, адамзаттың жұмыс күші мен адамзат еңбегінің жинағының көрінісін анықтайды. Олардың барлығына бірдей қоғамдық субстанцияның жалпы кристалы ретінде, олар тауар құнының - құн мәні"408.

Еңбек тауарды құн ретінде жасағандықтан, құн жұмыс уақытымен өлшенеді. Осыған байланысты экономикалық құбылыстан субстанциясы, еңбек жалпы бірдей мәні болып табылады - мұны, еңбек құнының ұстынымен әртүрлі қатынасты салыстыра отырып, құн және оның модификациясы - өндіріс бағасының теңестіруіне алып келетін (көрсетілген қорытындының логикасына сай), зерттеуді қарастырған Рикардо айтты. Ол құннан әртүрлі экономикалық категорияны ақылға сүйене отырып шығара алмады. Осыған байланысты, тікелей жалпы бірдейлік түсінігінің, жалпылығы ретінде еңбектің табиғаты жайындағы сұрақ көтерілді. "Сонымен қатар, мұнда, логикадағы екі бірікпейтін позиция мен жалпылықты (жалпы бірдейлікті түсіну - диалектика мен қорытынды-формалды ұғынудың позициясы аңғарылады. Соңғысы, негізі бойынша - органикалық, ал шығу тегі бойынша - бірінші көзқарасқа толықтай әркелкі болып көрінетін (олардың арасындағы абстрактылы - ортақ белгілері табылмағандықтан), яғни субстанция ұғымымен байланысты, даму идеясының логикасына тосқауыл болады"409. Маркс жалпы бірдейлік феноменін ортағасырлық реализм және Платон, Гегель рухындағы бағытта емес, тұтас субстанцияның көптүрлі формасының көрінісінің объективті заңды байланысы түрінде, объективтілік нақтылық ретінде түйіндей отырып, мүлдем жаңаша бейнелейді. Бұл бірінші кезекте, олардың субстанциалды қатынастығы қарама-қайшылықтың рөлін ашумен байланысты.

Субстанция, қайшылықтың имманетті себептілігі ретінде. Тұтас субстанциядан жекелікті шығару мәселесі, субстанцияны, шынайылықтың бірінші қалыптасатын, "Өзінен өз-өздігімен болатын қайнарды тудыратын", "күшті тудырушы" ретінде талқылау мәселесіне еріксіз алып келеді. Субстанция causa sui ретінде ғана нақтылы бірлікті құрайды, басқаша айтсақ ендігі кезекте, ол өзіндегі затты анықтайды. Кеңістік пен уақыт құбылысындағы таза сыртқы формалды ұқсастық ретінде емес, "имманетті себептілік" түрінде анықтала отырып, субстанция, өзінде өзінің даму қажеттілігінде орналасқан, әркелкіліктің имманетті, нақты-жалпы бірдей негіздемеге айнала отырып, өзінің өндіруші күшін айқындайды.

Инерция ұстынын классикалық тұрғыдан бағалау, материя қозғалысының өзгермейтіндігі мен сақталу қасиетінің бір жағын ғана бөлшектеді. Кейінірек мәліметтердің ішінде, инерция ұғымының шынайы мәні, материя атрибуты - оның өзгеруі және қозғалысына қарама-қарсылығымен байланысты екендігі анықталады. Ендігі кезекте инерция, материяның, болмағанда оның инерциялық формасы үшін, қозғалыстың сыртқы себебін қажетсінбейтін, көрінісінің, материя қозғалысы анықтамасы болып табылады. Жазық кеңістіктің біркелкі және изотропты тұғырнамасына негізделетін, инерция заңдылығы, механика заңдар жүйесінің жалпы бірдей негізі болып есептелді. Кейінірек бұл ұстын, өзінде тек механикалық құбылыстың өзгермейтін және тұрақты тұжырымдамасына ғана емес, сонымен қатар, қарама-қарсылықтың бірлігі мен күрес заңдылығының көрінісі, өзгеріс пен сақталудың бірлігі ретіндегі инварианттылыққа ие екендігі анықталады. "Инерция қасиетінің шынайы мәнін, тек өзгеруден бөлінбей сақталатын - табиғаттың қайшы бірлігіне жалпыландыру жолымен ғана ашуға болады"410. Сақталу идеясы, өзіне тән жолмен, өзгергіштік идеясын көрсетеді; тек өзгермейтін тұрақтылық жайындағы ойдың негізінде қозғалыстың өзгергіштігі туралы идея пайда болады. Өзгеріп отыратын заттардың қатынасы мен байланысының заңдылығын, іздестіруге бағытталған, ғылыми танымның қозғалысы, белгілі бір мағынада үздіксіз өзгеріп отыратын құбылыс бағытындағы тұрақты сәттерін, бірқалыптылығын іздеу болып табылады.

Қозғалыс мөлшері өзгеруін, қозғалыс үстіндегі күшке пропорционал екендігін көрсететін, Ньютонның екінші заңы, механикадағы себептіліктің жалпы бірдей қатынасының математикалық көрінісі болып табылады. Аталғанға сай, егер де алдағы болатын жағдайдың параметрлері белгілі болса, дененің әрекетін біркелкі амал бойынша алдын ала айтуға болады. Біз үшін, Декарттың атымен байланысты, субстанциалды зерттеуге себептілік ұстынының енуін атап өту маңызды; егер де Галилей кеңістіктің бірінші жалпы бірдей қатынасын ұсынады. Декарт, физикадағы шынайылықты ғылыми - ұғымдық түсінудің жүйесіне, себептіліктің түсінігіне негізделген, денелік аумақтың екінші жалпы бірдей қатынасын қосады. Заттардың бөлшектері, белгілі қозғалыста бола отырып, ұзақ уақытқа созылатын тікелей жанасуының қысымымен, әйтпесе шапшаң қақтығыста бір-біріне ықпал етеді.

Механика заңдылығының, белгілі физикалық заңдылығы, олардың бірізділігін баяндап отыратындықтан, инерция заңдылығы екінші заңға бағытталуы керек екендігі сөзсіз. Атап өту керек қызық жайт, механикалық жобаның бірізділігі, инерция ұстыны екінші заңның салдары ғана екендігін көрсететін қорытындыға алып келеді. Осы ойға байланысты Э.Мах былай жазды: "Инерция заңдылығы, ерекше заңдылық сияқты бірдеме емес, керісінше, барлығын анықтаушы қозғалыс шарты күштері жылдамдықты қалыптастыратын Галилей көзқарасының құрамды бөлшегі ретінде кіретіндігін аңғару қиын емес... Инерцияны, өз-өздігімен түсінікті бірдеме ретінде түсіну немесе оны кез-келген себептілік сақталатын" жалпы жағдайдан шығару, қалай болғанда да толықтай қателік болып саналады411. Бірінші заңда, "қозғалыстың жойылмайтындығының теріс анықтамасы", өзінің бойынан қозғалыстың мүмкіндігін айқындайтын, инерция қасиетінің жалпы бірдейлігі көрсетілген. Классикалық механикадағы, оның субстанциалды қатынасы -кеңістік пен уақыт біркелкілігі - теріс формасы - инерция заңдылығы, ал оң формасы -энергия мен импульстің сақталуының негізгі ұстындары алынған негіздегі, күштің қосылуының заңдылығы болып табылатын, себептілік ұстынымен тығыз тұтастықта дамыды. Сақталудан айналуға нақтылы өту себептілік қатынастың негізінде іске асырылады.

Ньютон, инерция ұғымының негізінде, дене қозғалысының өзгеруіне алып келетін, себеп ретінде күш ұғымын енгізді: "Ақиқат және көрінетін қозғалыс ерекшеленетін, шығуының себебі, қозғалысты жүргізу үшін, денеге түсірілу керек күштің мәні", кинематикадан динамиканы шығару мен кеңістік қатынастың себептіліктен анық тұрғандығын көрсетеді: "Ақиқатты абсолютті қозғалыс үстіндегі дененің өзіне тікелей түсірілген, әрекеттің күші ретінде басқаша өзгеріп және жүруі мүмкін емес..."412.

Дегенмен Ньютон бұл тәуелділікті, әткеншектің айналуымен байланысты, жүйеде еркін құлап жатқан тастың қозғалысын зерттейтін кездегі, себептілік байланысты кеңістіктің қатынасқа ықпалын көрсете отырып, басқа қырынан да қарастырады. Сонда бұл қозғалыс, тастың құлауы қандай қатынаста қарастырылуына байланысты болады. Денеге тікелей түсірілген күштің арасындағы тәуелділігі және бұл дененің инерциалды жүйедегі қозғалысының өзгерісі, осы себепке ғана байланысты емес, сонымен қатар қозғалысқа түсетін, дене массасына байланысты белгілі себептен шығатын, нәтижесі динамикалық мәннің манызды ойына не, Ньютонның екінші заңына бағынады. Бұл жүйеге берілген сыртқы әрекетінің бірізді қалпы мен жүйенің бастапқы қалпының арасындағы қажетті байланысты бейнелеуге: мүмкіндік береді. Осыдан келіп классикалық детерминизм идеясы туындайды: бірдей сыртқы ықпалда бірдей бастапқы қалыптан, жүйе қалпының бірдей қатарында жоғалады. Сол себепті, ішкінің сақталу идеясы, табиғи үдерістердің себептілік қасиеттерінің идеясы мен байланысты.

Имманентті себептілік жайындағы тезис, субстанциалды зерттеу деңгейіне дейін жеткізілген, себептілік идеясы, яғни қарама-қайшылық туралы, Маркстің еңбекті құн субстанциясы ретіндегі түсінікте анық ашылған. Теорияның бастапқы нүктесіндегі қарама-қайшылықты ашумен байланысты, диалектиктикалық дамуды логика ретінде қарастыру Маркстің ерен еңбегінің нәтижесі. Оның өзіндегі орналасқан қайшылық арқылы, еңбек - "өндіруші субстанцияға", ал субстанция аясындағы қайшылық - дамудың шынайы қайнарына айналады. "Еңбек тауарындағы орналасқан екі жақтылық табиғат, ең алғаш сыни тұрғыда мәнімен дәлелденеді. Осы бастау саяси экономиканы түсінуге байланысты бастапқы бастау болып табылады..."413.

Зерттелетін тауардың шеңберіндегі нақты субстанция ұғымындағы бейнелерді анықтауға бағытталған, маркстік әдіс, осы субстанция аумағындағы - еңбек - тауардың қайшылығы мен екі жақтылығының түбірін табуға міндеттеді. Осы орайда Маркс, тауардың екі жақты табиғаты, тауарды өндіруші еңбектің екі жақты қасиетінде жойылатындығын анықтады. Нақты еңбек, пайдалы форма ретінде тұтыну құнын, ал абстрактылы еңбек адамзаттың физикалық және ақыл-ой күшінің шығатыны ретінде - тауар құнын жасайды. Сонда, еңбектің екі жақты қасиетінің бағытына байланысты бірдей уақытта, тауардың құны және оның тұтыну құны ретінде қалыптасады, яғни тауар тұтыну құны мен құнның қайшылықты бірлігі болып табылады.

Маркс, еңбек пен тауардың екі жақтылығын ашу бағытында, құнның эквивалентті формасын зерттей келе, нақты және абстрактылы еңбекті құн және тұтыну құнының өзара сіңісуін, олардың қайшылықты табиғатын талдайды. Еңбектің қайшылықты табиғаты, барлық тауардың қайшылықты формасының негізі. Өзінің айқындамасының барлық жеке формасынан, тәуелсіз құн субстанциясы болып табылатын еңбек, тікелей имманентті қайшылықтың салдарының дамуына түсіретін, "күшті өндіруші", қажетті өз-өзінің қайшылығы болып шығады. Тауардың жалпы бірдей негізі ретінде, ол қайшылық пен әркелкі имманентті тауардың формасын айқындау мен таңбалауға қабілетті, әркелкіліктің теңдігі ретінде, яғни барлық экономикалық құбылыстар тіршілік етуінің құрамы болып табылатын субстанция ретінде көрініс табады. Еңбек (субстанция) қайшылығы, оны өз-өзінің себебі ретінде анықтайды: тауар айырбас құны болу үшін, ол тұтыну құны ретінде іске асуы керек.

Бұл өзін-өзі негіздейтін бағыт, тауар формасының барлық басқа қайшылықтарын бастапқыдан туындаушы ретінде қабылдануына алып келеді: "сондықтан, бірдей қатынастар негізі бойынша тең тек сан жағынан әркелкі мөлшер ретіндегі тауардың қатынасы болуы қажет... Сонымен қатар ол, сапалы ерекше зат пен ерекше тұтыну құны ретіндегі тауарлар қатынасы болуы қажет. Бірақ бұл тепе-теңдік пен тепе-теңсіздік, өзара бірін-бірі жоққа шығарады. Сондықтан, олардың бір мәселесінің шешілуі, басқасының шешілуін көрсететіндіктен, мәселенің тек шектеуші аумағын ғана емес, сонымен қатар бір шарттың орындалуы, тікелей оған қарама-қарсы басқаның орындалуымен байланысты болғандықтан, қайшылықты талаптардың жиынтығы да анықталады"414.

Субстанция қайшылығының нәтижесінде, өзінің ішінде орналасқан өзінің қозғалысының қайнары, шынайы күшін "тудырушыға" айналады. Тапсырманың талабы, тауарды тек, олар субстанциясы тарапынан құн ретінде анықтап қана қоймай, сонымен қатар бұл субстанцияны ішкі қайшылық ретінде көрсету болып табылады. Соның нәтижесінде оның өнімі - құнның өзгешелендірілген әркелкі категориясы - аталған субстанцияның нақтылы дамытылған формасы болып табылады. Субстанцияның қайшылығы - өзінің барлық формалық қалыптасуының белсенді себебі - оның салдарын анықтауға алып келетін, бастапқы абстракцияның ішінде қайшылық таңбаланады. Біркелкі және монистік түсініктеменің рухы, Маркстің бүкіл экономикалық теориясынан өтеді. Осыдан келіп, әрбір экономикалық құбылыстың жана деңгейі, өзгешелендірілген құн қатынасын бейнелейді. Дамыған логикалық формасының барлық негізгі қайшылығының қажеттілігі, бастапқы нүктенің ұғымында дамытылмаған түрінде орналасқан. Қаншалықты логикалық даму антиномияның пайда болуы мен шешілуі болғандықтан, соншалықты оның бастапқы нүктесі - бастама - антиномияның бірінші логикалық негіздеуі (мәселе формасында) мен оның бірінші шешімі (нақтырақ айтсақ, оның шешімінің бірінші нұсқасы) болып табылады. Маркс Гегельмен болған полемикасын, қарама-қарсылықтың бірлігінде әрқашанда анықтаушы және басым келетін жағы болатын, маңызды идеяның қайшылығының шешілуі туралы тезиске байланысты шығарады. "Қос шектілік тіршілік етуінің барысында шынайылық және шектілік ретінде қанша рет айқындалғанына қарамастан, - шектілік болу қасиеті, тек олардың біреуінде ғана орналасқан, ал басқасындағы шектілік шынайылықтың ақиқат мәніне ие емес. Шектіліктің біреуі, басқасынан асып түседі <...> мәннің шын мағынасында дуализмі болмайды"415. Бір жағы басқасынан асып түспейді, бірақ олардың екеуі де "таза" күйінде негіздеудің сәті ретінде сақталады дейтін, маркстік диалектиканың гегельдіктен айтарлықтай айырмашылығы осында болды: "Гегельдің басты қателігінің мәні, оның құбыл қайшылығын көрсетілген қайшылық ретінде, аяқталған өзінің мәнінде тереңірек сияқты, дәлірек айтсақ - мәнді қайшылыққа ие, идея мен мәндегі бірлігі ретінде түсінумен байланысты"416. Сондықтан құн барлық тауар формасының қайшылығында, өз-өзін дамытушы, өз-өзін қозғаушы субстанция ретінде көрсетеді. Көрсетілген сәт философиялық-әдіснамалық аспектісінде, теорияның бастапқы абстракциясының басталатын ғылым ұғымы мен категорияны дедукциялау барлық уақытта басым болып келетін бағыт басты болып табылатын теоретиктің ақыл-ой формасын анықтау талабымен бірігеді. Экономикалық білім қозғалысы үдерісінің аспектісінде талдау, білімнің бастапқы абстракциясын көрсетілген аумақтың әрбір құбылысына тән абстрактылы жалпы бірдейлік ретінде айқындайды.

Көрсетілген абстракцияны зерттеу, бұл аумақтың барлық құбылысын біркелкі талқылау мүмкін болып табылатын шеңбердегі субстанцияның, осы саласының жалпы бірдей негізделуін анықтауға алып келетін, оның ішіндегі қайшылықты шығаруға мүмкіндік береді. Субстанция, ішінде білімнің бастапқы абстракциясының ерекшеленуі мен әралуандылығы пайда болатын нақтылық ретінде көрініс табады. Оларда өзінің түбірін анықтай отырып, "жасушаның" қайшылық теориясы, субстанция қайшылығында өсуіне алып келетін, әдісте ауысу үдерісі жүреді. Субстанция имманентті қайшылықтың нәтижесінде, құбылыстың көрсетілген аумағының барлық формалық қалыптасуларының субъектісін өзінің өнімі ретінде ұсына отырып, себептің белсенді өндірушісіне айналуы барысында нақтыланады. Бұл шеңбердегі қайшылық субстанциясының нәтижесінде, өзінің пәндік аумағын анық таңбалай отырып, осы аумақтың ішіндегі барлық қайшылықтың басты анықтаушы қырын анықтайды. Бастапқы абстракция субстанцияның нәтижесінде, құбылыстың әртүрлі әлі ортасынан, өзінің қозғалысының құрушы формасы, тура сол субстанцияның түрленімі ретінде, яғни өзінің пайда болуының шартын, өзінің салдарына айналдыратын, көп өлшемді дамуға қабілетті алуандылықтың тепе-теңдігі ретінде өзін көрсете отырып, теоретикалық білімнің шынайы бастамасына айналады. Ол дамудың әрбір толықтай жаңа кезеңінде өзіне орала отырып, қозғалыстың көлемі ұлғайып отыратын, осы спиралды жолда қажеттіліктен қайтадан өзіне орала отырып, әp алуан модуста өзінен аластайды. Сондықтан, көрсетілген бастапқы абстракциясын "анықтаудың" өлшемі, қажетті құрамы ретіндегі дамыған тұтастық байлығының ішіндегі, оның тұрақты сақталуы мен өндірілуі болып табылады. Маркстік теорияда құн тура осындай рөлді ойнайды: "Біз жеке өнімді ала отырып, олар тауар ретінде ие, яғни оларға басылатын тауардың мөрі, тауардың белгілі формасын талдаймыз"417. Капитал, автоматты түрде өзін-өзі өсіруші құн ретінде, өзінің қозғалысының формасында, оған сай келетін барлық заманауи экономикалық жағдайды, өзінің өніміне айналдырады.

Субстанция эволюциясының күрделі диалектикасы, ұсынылатынның ішіндегі, қажеттіліктің айтарлықтай абстрактылы қатынасы, категориялық жүйенің ары қарайғы дамуының импульсі ретіндегі қайшылық пен себептіліктің рөлін бөлшектеуге мүмкіндік береді.

Субстанция // Диалектическая логика:

Категории сферы сущности и целостности.

- Алма-Ата: Наука, 1987. - С. 336-373.

ДАМУ

Александр ХАМИДОВ

Субстанция және субъект диалектикасының танымдық дәрежесіне дейін жеткізілуі заттық іс-әрекеттің мақсатын, дамуын түсінудің бастамасы болып табылады. Даму категориясы тек жалпы өзгерісті, яғни қозғалысты ғана (онтологиялық немесе гнесеологиялық сарында), сонымен қатар жаңа формалық өзгерістің туындауы, жаңаруы яғни қалыптасудың фактісін ғана айқындамайды, жалпы материалдарға қатысты -"объективтілік заңдылыққа байланысты нақты өзінің формасын жасайтын, іс-әрекетшіл субстанция ретінде, оның іске асуының амалы"418 ретінде көрінеді. Даму категориясы, әмбебап субстанцияның формасы қалыптасқан модустарының (спинозалық түсінік бойынша natura naturans ретінде, тура философиялық мағынада алынғанда), пайда болу логикасы мен қалыптасу логикасын көрсетіп қана қоймай, сонымен бірге бұл логика рухани және іс-жүзінде жалғасып, жалғастыруының логикасы екендігін, әлемдегі субъектілі болмыстың логикасын, тарихи-қоғамдық субъектімен өңделуін айқындайды. Адамның шиеленіскен шектеулі көзқарасымен бірге оның субъект ретінде пайда болу мәселесі, ерекше шекті-антропологиялық болып табылмайды. Бұл болмыстың субстанционалды атрибуты мен өлшемінің жалпы бірдей - әмбебаптылығын қозғайтын терең онтологиялық мәселе. Алғашқы адамның қандай маймылдан, қашан шыққандығын, жаратылыстанулық нақтылығын көрсетуге ұмтылатын антрополог - мамандардың зерттеулері іс барысында даусыз маңызды болып табылғанымен, олар жеке мәселеге арналған. Себебі, маймылдың субъект ретінде (немесе нақтырақ айтсақ жалпы адам), тек адамның органикалық денесі ғана шығады. Адам субъект ретінде, тек маймылдан ғана емес, жалпы болмыстан, оның жалпыға бірдей әмбебаптық анықтамаларынан және олардың әмбебапты объективті логикасының диалектикасынан шығады. Адамның заттық іс-әрекеті өткен антропойдтардың өзгеше түрінің атрибуттарын емес, керісінше, субстанционалды анықтамалардың оларды терістеуі арқылы, мұраланып жалғастырылады. Және соңғыға байланысты айтуға болатын және айту керек нәрсе, адам, бір сәттерде жай ғана маймылдан шығып қойған жоқ, сонымен қатар оның бұл үдерісі жалғасып жатыр; және оның бұл шығу үдерісі аяқталмайтындықтан, ол сол себепті нағыз субъект болып табылады.

Субстанциядан субъектіге өту үдерісін логикалық тұрғыда келесі амал бойынша бейнелеуге болады. Субстанция субъективті іс-әрекетке дейін және одан тыс (генетикалық, сол сияқты өзекті ретінде), тек акырғы сырт пішінінің, "модустардың" қалыптасуы арқылы ғана тіршілік етеді. Субъективтілік ерекше және соңғы сырт пішіні, ақырғы болмыстың шегінен, сапалы және мәнді түрде шыға алған жағдайда ғана туындайды. Бұл тек, өзінің соңғы анықтамаларын, субстанционалды жалпы бірдей -әмбебаптық анықтамалармен ауыстыру арқылы, субстанция атрибуттарын соңғы формалық қалыптасудың өзіндік болмысының атрибутына айналдыру арқылы ғана мүмкін.

Бұл өтпелілік, кез-келген уақыттык-кеңістіктік нүктесінде яғни кез-келген модустың ақырғысы арқылы іске аса алмайды. Бұл модустың өзі басқалармен салыстырғанда жеткілікті түрде дамыған болуы керек.

Адамға сай, антропологиялық мәліметтерге сәйкес, жеткілікті түрде даму, кез-келген жануарда болмайды, олар тек толық дамығанда жүруі мүмкін. Алайда шектеулі дамыған жануар табиғи өзара қарым-қатынастар желісіне қосылған және осында тіршілік етуге бейімделеді. Өзара әрекеттестік, яғни өзара үдерістегі жүйеде және бұл мағынадағы "тең құқылық" - соңғы формалық қалыптасулардың бір-біріне өзара әрекеттестігі, субъективтілікке жол бермейді. Субъект болу үшін, қоршаған ортаның сырт пішініне бейімделгіш қатынастың қалпынан және өзара әрекеттестіктің (мейлі жоғары деңгейде ұйымдастырылған болсын) үдерісінен шығуы қажет. Ал бұған тек бір жолмен ғана қол жеткізуге болады: өзінің соңғы нәтижесінен және онымен келісілген шынайылыққа өзара ықпал етуші - бейімділік арақатынасқа байланысты бас тартуы қажет. Бірақ бұл қалай іске асады?

Формалық қалыптасудың ақырғы - ерекше өзара әрекеттестігі үстемдік етіп тұрған әлемде субъектіге (әрине, заттық іс-әрекеттің субъектісі ретінде түсінілетін) орын жоқ. Жануардың бейімделгіш әрекеттері, субъективті анықтаманың белгісін көрсетпейді -керісінше, ол олардың қалыпты терістеуі болып табылады. Берілген жануардың қоршаған ортасы оның ортасы болудан қалған, шекке дейін жеткізіліп, өзгеріске ұшыраған орта, оның өлуі барысында қоршаған ортаның күрт өзгеруі қалыпты терістеудің қайта құрылуына алып келеді. Биологиялық формалардың сапалық өзгерісіне алып келетін, қоршаған ортаның сандық өзгерісінің үдерісі, заттық іс-әрекеттің субъектісінің пайда болуына алып келмейді.

Осыған орай, мәселе келесі амал бойынша құрылуы мүмкін. Қалыптасқан әрекеттен немесе жалпы айтсақ, субстанцияның модусы ретіндегі соңғы формалық қалыптасудың болмысының амалынан субъектінің заттық іс-әрекеті қалыптасуы мүмкін емес. Сонымен қатар, ол қалыптасқан әрекеттен тыс және сыртында да туындауы мүмкін емес.

Жалпыға бірдей бұл антиномияның түрі келесі амал бойынша шешіледі. Қалыптасқан әрекеттен субъектілікке, өзара әрекеттестіктен заттық іс-әрекетке өту, өз бойынан бейімделудің өзгеше формасын көрсетеді. Дәл бұл әрекет өзінің онтологиялық-объективтілік мәні бойынша және дәл бұл әрекет өзінің формасы бойынша бейімделгіш, ал мазмұны бойынша бейімделуге қарсы. Бұл бейімделу әрекет, сол сияқты бейімделуді терістейді. Көрсетілген әрекет іште және сыртта, іске асатын ортаға немесе жағдайға сәйкес, кез-келген алмасу емес, ынталандырушы ғана болу мүмкін және болуы керек. Дегенмен, бұл көрсетілген нақты онтологиялық шарт, яғни өзінің объективтілік айқындылығы, субъектінің жалпы заттық іс-әрекетінің туындауының шартының мәні болып табылмайды. Оның шарты - бұл феномен, оған сай үдеріске енуі арқылы өзінің анықтылығына ие болады. Егер де бейімделгіш жануардың ұйымдасу деңгейі болатын болса, төмендегідей болуы қажет, ол үшін қоршаған ортаның айқындылығын жою керек (заттық іс-әрекеттің субъектісі үшін табиғат ешқашан тек орта ретінде көрініс таппайды). Бейімделу әрекетінің заттық іс-әрекетке өтуі "ағза - орта" қайшылығын шешудің ерекше формасы. Тікелей өмірдің өңдеулері негізінде алмасу әрекеті жүрді, яғни басқа сөзбен айтсақ, заттық іс-әрекеттің алғашқы логикалық және тарихи формасы еңбек болып табылады. (Өзіндік адамзаттың, басқа нәрселердің туындауын - заттық іс-әрекеттің формасы еңбектің ішінде туындаған, мәселелік жағдайдың пайда болуы мен шешілуі ретінде түсіндіруге болады).

Алайда қалыптасқан әрекеттен субъективтілікке өту, өзімен бірге адам алдындағы болмыстың амалдарын толық қамтыған, тұтас серпіліс болмады, дегенмен бейімделумен қатар субъективті форма ретінде пайда болды. Басқаша айтсақ, жануар тура мағынасында болмаған, бейімделудің - субъективті болмысының кезеңі бар екендігін мойындау қажет, бірақ адамды да тура мағынасында алып, қарайтын болсак, бұл уақытқа дейін болған жоқ; соңғы қалыптасқан және қалыптасу үстіндегі анықтамаларды ақырындап шығара отырып, субъективтілік дамып, қалыптасып және нақтылана түсті. К.Маркс атап айтқандай; "адамдар болмысы, органикалық өмір жүріп өткен үдерістің нәтижесі. Бұл үдерістің тек белгілі кезеңінде адам адамға айналады. Әйтсе де адам тіршілігін жасайтындықтан, адамзат тарихының, сонымен қатар жемісі мен нәтижесінің тұрақты алғышарты - адам болып табылады және өзінің өзіндік жемісі мен нәтижесі ретінде адамның негізгі алғышарты"419. Логикалық және "ойша" қарастырылатын деңгейдегі мәселенің шешімі осындай. Толық мазмұнда қарастырылған шешім - қалыптасқан ғылым саласындағы мамандардың шаруасы.

Субъектінің пайда болуы мен субстанцияның мәнісі төмендегі амалмен бейнеледі, субъектінің туындауының әрекетінде, субстанция екіге бөлінеді деп айтуға болады (заттық іс-әрекет субстанция ретінде, ал субъект және объект - оның сәттерінің - атрибуты ретінде айқындайтын, тұжырымдаманың шеткі формасы бар). Әйткенмен де шын мәнінде ешқандай бөлшектену болмайды. Субъективті болмыстың сапалы және мәнді түрде алдында болатын болмыстың деңгейі, - ал олар жойылмайды (қозғалыстың формасы мен атап айтатын болсақ), бірақ өзінің - өзіндік заңдылықтары - тенденциялары субъектінің болмысымен қатар тіршілік етуін жалғастырады - осы деңгейде субстанция оған тән болмыстың амалымен, яғни модус және модустар арқылы ие болады.

Субъектінің тіршілігі және оның шынайылығының айқындалуы, әмбебаптылықтың эволюциясында ерекше деңгейінің бірімен қатар бағытын өзінің бойында көрсете отырып, осы деңгейлеріне қозғалыстың формасына ыңғайласады.

Субъектімен бірге шындығында да бірінші объект пайда болады, яғни субъектінің заттық іс-әрекетіне қарсы тұратын объективті шындықтың үзіндісі немесе кесіндісі туындайды. Объекті болу дегеніміз - бұл, субъектімен, оның іс-әрекетімен арақатынаста болу. Оның объективті-онтологиялық тіршілігінен тәуелсіз өзінің объектісі ретінде іс-әрекеттің бөлінбеуі, субъекті үшін көрсетілген деңгейде оның тікелей дамуына байланысты тіршілігін жасамайды. Әйтпесе "мысалы тастың өзі, ол өндірудің құралына қару ретінде қызмет етпес бұрын, кез-келген әрекет арқылы игерілуі шарт сияқты барлық зат, табиғаттың өзі де жетілдірілуі қажет"420. Объект тарихи айқындалатын объективті шындықтың сол немесе басқа деңгейінде нақтылыққа айналады. Және жай ғана тарихилық емес, сонымен қатар қоғамдық-тарихи жағдай. Басқалай "адам тек басқамен арақатынаста адам: адам - бұл, олардың бір-бірінің өзара қатынасында адам"421. Субъектінің айқындалуы сыртқы табиғаттағы заттық іс-әрекет қатынасының қалыпты формасын ығыстыру ғана емес, сонымен қатар, заттық кезеңдегі жеке ерекшеліктердің арасындағы шынайы өзара қатынастың ығыстырылуы мен жойылуы ретінде анықталады. Сонымен қатар адамдардың бір-біріне субъект ретіндегі арақатынасы, олардың сыртқы табиғатқа және объект әлемге арақатынасын айқындаушыға айналдырады. К.Маркс айтып кеткендей, "адамның алғашқы жануарлық қалпынан шығысымен, адамның меншігі оның қоршаған табиғаты, қоғам, отбасы және рудың және т.б. мүшесі ретінде, оның табиғатпен байланыстырылған басқа адамдармен арақатынасы, әрқашанда оның болмысымен алдын ала байланыстырылады"422. "Егер де еңбек үдерісі толықтай абстрактылы қарастырылатын болса, - деп жазады К.Маркс, - жұмысқа алғашында тек екі фактор қатысты деп айтуға болады - адам және табиғат (еңбек және еңбектің табиғи материалдары). Мұнда шын мәнінде адам "жеке индивид ретіндегі адамды көрсетпейді, ал егер де бұл индивидтің адамдық болмысы жайында бір есебін тауып айтатын болсақ, онда ол өзінің бойынан рулық адамды, тайпалық адамды, отбасылық адамды және т.б. көрсетеді (менің көрсетуім -Х.А.)"423.

Адамзаттық іс-әрекеттің назарының шеңберіндегі объект, өзінің объективтілік айқындылығынан ажырап затқа айналады, яғни мәдени-тарихилыққа ие, субъективті (бастысы - субъект аралық) сипаттама тән болады. Және бұл іс-әрекет оның субъект аралық қатынасын байланыстыру арқылы шын заттық болып табылады. Заттық адам әрекеті "заттардан емес, басқа субъектіден басталып, өз-өздігімен затта емес, ол өзінің затталған болмысымен байланысты, басқа субъектілердің заңдылығымен аяқталатындығы даусыз"424.

Алайда объектілер әлемі (оған қарсы көрсетілген барлық шектеулермен) адамның әлемге субъект ретінде қатынасының үстіртін көрінісін ғана көрсетеді. Объектілердің көмегі арқылы субъект субстанциямен байланысады. Субстанцианалдық және субъективтілік диалектика адамның заттық іс-әрекетінің терең диалектикасының маңызды көрінісі болып табылады. Мұндай түсінікте субстанция, субстанцианалды қағидаларда көрсетілгендей субъект адам үшін ақырғы модус ретінде ғана көрініс табатын, өз бетінше әрекет етуші субъект ретінде бейнеленбейді; антисубстанцианалды қағида көрсетілгендей, субстанциядан тыс және оны терістеу арқылы өзіндік субъективтілікте субъект тең дәрежеде айқындалмайды. Маркстік философияда субстанция және субъект диалектикасы субъективті және субстанцианалды мазмұнның даму үдерісі ретінде қарастырылады.

Табиғи субстанция және оның атрибуттары (жалпы бірдей - әмбебаптық анықтамалары) субъектінің заттық іс-әрекетінің формасы мен мазмұнына айнала отырып, адамзат мәдениетінде жай ғана қайталанып қана қоймай, өзінің жалпы қарқынын дамытып, жетілуші формасы мен ырғағында жалғастырады. Субстанция адамзат тіршілігіне дейін және одан тыс (өткенде, қазір, болашақта болсын) өзінің ішінде орналасқан, әрқашанда дамып отырмайтын жай нәрсе болып есептелмейді. Әрбір дамыған формадағы субстанцияның қозғалысы және атрибуты, оның алуандағы өткен формаларының нақты біріккен көрінісі болып табылады. Адамның тарихи заттық іс-әрекеті субстанция және оның атрибуттарын барлық басқа ерекше айқындалғандарын күн санап біріктіруімен қатар оларды дамытады. Субстанцианалды айқындалу, субъектінің заттық іс-әрекетінің айқындаушысына айналатын болса, басқаларға қатынасы бойынша, бір жағынан, өзгеше кейіпте көрсетілген, өзгешелік, басқа жағынан - қозғалыстың басқа формасына қарағанда, жалпы бірдей немесе субстанция және оның атрибуттарының барлық айқындалуының және "қайта айқындалуының" "тәжірибесі" біріктірілетін (әрине оның жалпы барысымен бірге), қозғалыстың басқа формасында айшықталады.

Субъект - адамның объектілер әлеміне қатынасы, оның басқа субъектілермен қатынасымен байланыстырылып, солардың ішінде іске асуы жоғарыда айтылып кетті. Жоғары деңгейде болмаса, төменгі деңгейде емес, бұл субстанция және субъект диалектикасына қатысты. "Мұнда қоғамның басқа мүшелеріне қатынас немесе қоғамдық қатынас, анықталуы тиіс дәрежеде анықталады, - адамды барлық адамзат шынайылығынан тыс Ғаламмен байланыстырушы жалғыз сенімді жол көрсетуші мен байланыстырушы дәнекер"425, жалпы бірдей - әмбебаптық субстанцианалды анықтамаға айналды. Субстанцианалды және субъективті мазмұндағы диалектика әрбір адамның өмірі барысында іске асады (сөзсіз, үнемі ерекше формада). Және мұндай қатынастың үдерісінің барысында, нақты диалектика әрбіреуінің бір-біріне қатынасында айқындалады. Сондықтан адамның өмірінің барысы "өзінің өзіндік шексіз қалыптасуы, ғаламдық мәнді индивидуалды тәжірибе ретінде көрініс табады"426. Мұнда түсіну керек нәрсе; олар адамдар арасындағы нақтылы байланыстары мен қатынастарының азды-көпті көшірілген, үстемдік етушінің мәні ғана болғандықтан, ешқандай индивид, ешқашан әлеуметтілік және т.б. кейіптегі формация барысында жоғалмайды.

Өзінің жалпы бірдей - әмбебаптық заттық іс-әрекетінің анықтамасын жалпы бірдей анықтамаға айналдыра отырып, субстанцияның атрибуты және субъект жасампаздық атрибуты мен жаңаның туындауымен жалғасын табады. Әмбебаптылықтың жасампаздық логикасы күн санап, өзінің заттық іс-әрекеті жасампаздығы бойынша өзінің логикасына айналады. Бұл логиканы субъектінің заттық іс-әрекеті өзінің өзіндік тіршілігіне айналдыруына байланысты, соншалықты әмбебаптылық логиканы қамти алады (егер де логикалық ретінде дамитын болса).

Мұның барлығы даму категориясын дәл осы адамзаттық іс-әрекеттің материалдарына сүйене отырып зерттеуге негіз бола алады (әрине эмпирикалық көзқарастың барысында алынған емес, керісінше жалпы бірдей өлшем мен анықтамалар негізінде алынған). Алайда қандай да болмасын әмбебаптылық атрибут, егер де ол нақты (бұл категорияны диалектикалық мәнінде) формада алынатын болса, көп нәтиже береді. "Даму (Х.А. -сондықтан) философиялық зерттеулерде әлемді тану адамның өзін-өзі танумен, ал адамның өзін-өзі тануы - әлемді танумен сай келетін "құрал" ретінде айқындалады"427.

Дегенмен мұнда бізді "адамзат тарихының диалектикасын, барлық жалпы бірдей диалектиканың абсолютті, орталықты, әмбебаптылық - өлшемдік формасы ретінде қабылдау"428 тән антро және социоцентризм қаупі төніп тұр.

Сонымен қатар субъектінің жалпы бірдей әмбебаптылықтың заттық іс-әрекетін және субстанциалды анықтамаларды затқа айналдыру үдерісін, әмбебаптылық анықтамалардан алудың жолы деп қарастыруға болмайды. Субстанция атрибуттары игерілгенімен, иелендірілуі мүмкін емес. Олардың мәселесі, рухани өндірістің шеңберіндегі әдіс пен өнімнің шаруасының мәселесі сияқты: егер де индивид А, В индивидпен жасалған теоретикалық жетістікпен зерттеу амалын игеріп, оларды өзінің рухани игілігіне айналдырғанымен, В индивид олардан айырылмайды. Субъектілердің дамуы үшін субстанцианалды анықтамалар бәріне де жетеді: олар сан жағынан ғана емес, сонымен қатар сапа және мән жағынан да шексіз.

Егер заттық іс-әрекеттің нақтылы қалыптасу барысынан бас тартып, тек таным үдерісін логикалық тұрғыда қарастыратын болсак, даму жайында төмендегідей айтуға болады. Даму материяға қатысты, материя болмысының амалының мәнін тереңінен толықтай қамтитын категория. Сондықтан қозғалыс және даму категориясының арақатынасы жайындағы сұрақ, әдебиетте еш нәтижесіз өткір талқыланып, оңай шешімін табады. Турасын айтатын болсақ, сұрақ ретінде ол өзінің салмақты маңыздылығынан айырылған. Бұл категориялардың байланысуы, сол бір заттың байланысының деңгейінен тереңдеуі -материяның тіршілігінің амалы болып табылады.

Толық нақтылығынсыз, "жалпы материя" жайында әңгіме қозғалған сәтте, тек жалпы өзгеріс ретінде, оның тіршілігінің амалы жайында тым аз айтуға болады, яғни "қозғалыс" категориясында жасырылған заттың мазмұны сияқты429. Материалды формалық қалыптасуының жаңарып отыруын көрсететін қалыптасу категориясы, нақтырақ болып табылады. Мұнда материя жалпы материя ретінде емес, нақтырақ формада қарастырылады. Дегенмен, материяны субстанция ретінде қамтуға жақындай келе, оның мәңгі өзін-өзі қалыптасуын көрсете отырып, қалыптасу категориясы бұл өзін-өзі қалыптасудың логикасы мен қасиетін аша алмайды. Және тек даму категориясы, форма қалыптастырудың шығармашылық және жасампаздықтың имманентті үдерісі ретінде, субстанция430 (және субъект) болмысының амалын игере алады.

Алайда даму категориясын мазмұнды етіп жасауда, төменде көрсетілетін бірқатар қиындықтарға ұшырасады. Диалектиканың басым көпшілігі жайында әңгіме қозғалатын сәтте, тек солар ғана айтылып жатқандығы анық. Нақтырақ айтатын болсақ: диалектика мысалы, сапа жайындағы ілім ретінде айқындалмайды. Даму категориясына қатысты, мұнда іс басқаша қарастырылады: диалектика әдебиетте даму теориясы ретінде анықталады431.

Бірақ егер де диалектика даму теориясы болса, бұл барлық категорияның өзінің жүйесінде осы теорияның мазмұнын көрсететіндігін білдіреді. Сонда, гегельдік "Логика жайындағы ғылымында" "даму категориясы" жоқ болғандықтан (қай жағдайда болмасын гегельдік диалектика даму теориясы бола алатын қасиетін жоғалтпайды), мұндай арнайы категорияның кажеттілігі жайында сұрақ туындайды.

Бірақ басқа жағынан, егер де біз диалектиканы даму теориясы ретінде анықтайтын болсақ, даму категориялық формада, яғни диалектиканың ерекше категориясы ретінде дамуды көрсету керектігін білуіміз қажет. Себебі ешқандай категория басқа категория (немесе олардың қосындысы) арқылы толық бейнеленбейді; диалектикада синоним феномені жоқ. Сол себепті, даму теориясы, даму категориясына тең еместігі анық бола түседі. Сондықтан, бұл категорияның мазмұнын алу сұрағы туындайды. Бірақ мұны қалай іске асыруға болады? Даму категориясының мазмұнын, нақты ғылыми түсініктер арқылы көрсетуге болатындығын кейбір ғалымдар ұсынады. Бұл іс барысы толық, сәтті іске асуы мүмкін, бірақ оның нәтижесі даму категориясының философиялық өзгешелігінің жойылуына алып келеді.

Бұдан келесідегідей қорытынды шығаруға болады. Даму философиялық категория ретінде айқындалуы қажет. Бұл категория көптеген анықтамалардың бірлігі болуы керек. Бұл анықтама - субкатегория - жалпы бірдей (яғни философиялық) болумен қатар даму категориясына тура қатынасы бойынша өзгешелігін сақтау керек. Басқалай айтсақ, олар даму категориясының алдындағы логикалық және диалектикалық категориялар бола алмайды (сапа және қарама-қайшылық т.б.). Даму категориясы өзінің өзіндік субкатегориясынан құрылуы қажет. Сонымен қатар даму категориясы барлық басқа диалектикалық және олардың тұтас-топтамасын (әдебиетте диалектика заңы деп көрсетілетін) өзінде айқындаушы ретінде ұстауы қажет; яғни бұл категорияның мазмұнын анықтауда, оларға айқындауға көмектесетін нәрсе ретінде сүйенуге болады.

Дамудың негізгі анықтамасы уақыт пен кеңістік болып табылады. Жоғарыда айтылып кеткендей, "даму" категориясының мазмұны субкатегорияның өзі арқылы анықталуы қажет. Сонымен қатар, алғашқы категориялармен қалыптасқан қойған яғни бұл уақытта белгілі болған категорияны айқындау, - айқындалған тезиспен формалды қарама-қайшылыққа түсу болып табылады. Дегенмен бұл жай ғана нақтырақ алсақ, қайшылықты нәрсе емес. Істің мәні субстанцияның "қарапайым" атрибутын (әрине мұндай анықтама шарты) емес, керісінше субстанцияның болмысының амалын (сосын -субъектіні) зерттеуімізде. Ертеректе абстрактылы көзқарасқа сай кезде, оның болмысының амалы ретінде қозғалыс қарастырылып, кеңістік пен уақыт материяның қозғалысының формасына жатқызылды. Мұндай зерттеу деңгейінде айтуға болатын нәрсе, қозғалыстағы материяның бөлшектенген заттың нақтылығының деңгейімен анықталды. Мұнда уақыт және кеңістік категориясы әлі шекті абстрактылы. Егер де біреу ол жайында маңыздырақ айтуға ұмтылатын болса, ол тереңірек түсіп (немесе жоғарырақ көтеріліп), материя және оның болмысының нақтырақ формада "алуы" қажет. Біз материяны қалыптасумен қатар қарастырған кезде, біздің алдымызда монотонды -абстрактылы нәрсе емес, шексіз нақты формалық қалыптасуды көрсетуші ретінде көрініс табады. Мұнда тағыда уақыт пен кеңістік жайында толығырақ айтуға болады. Және уақыт пен кеңістіктің анықтамасын дамудың иммоненті формасы ретінде нақтырақ формада айқындайды. Сонымен қатар шындықтың болмысының түсінігі, өз кезегінде терең мәдени-тарихи детерминацияға ие, уақыт пен кеңістіктің (әсіресе - алғашқысымен) табиғатын түсінумен тығыз байланыста, тарихи дамумен қатысты қарастырылды.

Адамзат тарихының алғашқы сатыларында субъектілер таза объект ретінде өзінің табиғатына қарсы шықпады. Мұнда қоғамдық қатынас, көбінесе жеке қатынасқа, ал материалды өндіріс саласындағы іс-әрекет - көбінесе "ауылшаруашылыққа" байланысты болып табылады. "Капиталистік формаға дейінгі егін шаруашылығындағы адам еңбегі олармен бақыланбайтын, табиғи үдерістің көмекшісі ретінде ғана көрініс табады"432.

Архаикалық үлгідегі әлеуметтіліктің негізінде бейнелейтін іс-әрекеттің формасындағы қоғамдық қатынаста мифологиялық басым болып табылатын дүниетаным қалыптасады. Онда "халықтың қиялымен жасалған бейсаналы - көркемдік бейнелер... табиғат және қоғамдық формалар"433 - жанама идеалды көрінісін тапты.

Кеңістік пен уақыт нақтылы атрибуттарының бейнелері - мифологиялық - социалды атрибуттармен алғашқы адамның санасында араласып кетеді. Мұнда уақыт және кеңістік антропо- және социо-морфты. Олар гомогенді емес, сондықтан эмоционалды құндылық бойынша анизотропты. Кеңістіктің архаикалық категориясы үшін, бәрінен бұрын жол және орталық маңызды көрсеткіш болып табылады. Кеңістіктің орталығы барынша оның сакралдылығына бағдарланған; Сакралдың орталықтағы радиусы бойынша қарама-қарсы прафандық периферия орнатылған. Ғаламға жататын кеңістіктің арғы жағында Хаосқа жататын, кеңістік орналаспаған. Бұл түсінікте архаикалық адамның өмірінің барысының нақтылы жағдайы таңбаланды. Архаикалық адамға қарапайым антропо- және социоморфизм тән болды. А.Я.Гуревич атап айтқандай "нақтылы скандинавтардың орналасқан мекені орталық ретінде қарастырылып, қалған әлем периферияға орналасты"434. Периферияның арғы жағында көрінбейтін түсініксіз, хаос жатты.

Дегенмен сакралды орталықтың профандық периферияның өте алмайтын шекпен ажыратылмаған "сакралдылық орталықтан периферияға қарайғы бағыт бойынша жойып отырады: Ғаламның горизонталды жазықтығының кеңістігі орталыққа қозғалысы бойынша Сакралды мәнді бола түседі... (үлгілік сұлба: өзінің елі —> қала —> оның орталығы —> храм —> алтарь —>. құрбандық -..)- Кеңістіктің белгіленген сакралды нүктесі ретінде вертикалды бөліністегі Ғаламшар, әдетте ой барысында "әлемдік осьтің" аспандық ақыры ретінде қарастырылады, яғни абсолюттік жоғары ретінде... Басқа жағдайда, "әлемдік ось" жерге енетін жерде, орталық орналасады; бұл жағдайда ол горизонталды жазықтықтың орталығымен сай түседі"435. Заттың құндылығы және мәнділігі, вертикалды болсын, горизонталды болсын жобадағы оны орталыққа апаратын жол ретінде қарастырылды436.

Табиғаттың кеңістігін бұлай түсіну даму категориясын жасауға өз септігін тигізе алмады. Уақытты архаикалық түсінуде, оған соншалықты аз септігін тигізді. Уақытты сакралды қарастыруға тоқталмай, профандық шектелген жөн болар. Әлеуметтіліктің архаикалық үлгісіндегі адамның, шеңбердегі айнымалы қозғалыс түріндегі, олардың тек байланыстары мен ырғақтарын қамтыған ол, табиғат және оның жаратылыстың ырғақтарына (бұл табиғат - жақын географиялық қоршаған және аспан денелері) соншалықты іс-әрекетімен еніп кеткен. Мұнда адам үшін уақыт қайталамалы және айналмалы. Сонымен қатар уақыт нақтылығы (табиғатқа еңбек және заттық іс-әрекетінің түрлері сай келетін жағдай қайталанып - ерекшелікпен толықтырылады) антропо- және социо-морфты ретінде қабылданады.

Адам шындығында да тек бір қайталануды қарастырып, соларға бағдарланады. Күн түнмен ауысып, жылдың төрт мезгілі бірін-бірі ауыстырып, "бастапқы" және т.б. қалпына қайтып оралады. Өз кезегінде күн, қайталанбалы (таңертең, күн, кеш, ары қарай бөлшектеуге де болады) ретінде көрініс табуы мүмкін. Адам, қайталанбалық тән уақытқа бағдарланып, өзінің айналасындағы дамуды көрмейді. Әрине ол, "жекелей" дамудың фактісімен кездеседі, бірақ оларды қалай болғанымен түсіне алмайды. Сонымен қатар, ол оларды нақтылы қайталанбалылықпен талқылайды. Адам туылады, өмір сүреді және өледі. Келтірілген бұл дәлел де айналмалылықты қамтиды.

Мұндай табиғат пен әлеуметтің ғаламмен байланысы, халықтың мифологиялық санасында әртүрлі символдардың бейнесінде таңбаланады (Мысалы, айналып "өзінің ортасына" қайтып оралатын, жел түрінде). Уақытты қайталанбалы ретінде түсіну шындығында да -табиғат пен әлеуметтілікті - сол бір нәрсенің тек бір мәңгі қайтып оралуы деп қарастыруы, барлық жаңа өзгерістер мен жаңа дамудың жоғалуына алып келеді. Барлығы да "әлем сияқты" ескі. "Не болса, сол болады; Не істелінсе, сол істелінеді, "күн астында жаңа ештеме жоқ"; бірақ бұл бізден бұрынғы ғасырларда болып қойды"437.

Шынайылықты дамушы ретінде түсінуге жақындау үшін, кеңістікті циклдік уақыттан ажыратып, орталықсыздандыру (децентрализация) қажет. Шын мәнінде пұтқа табынушылық нанымын модификацияланған және ресми шіркеулік идеологиямен құқықтандырылған анық, орта ғасырдағы батысеуропалық жаңа өсиет ("Тәурат") және христиандық дүниетаным барысында, уақытты ажыратудың тарихи миссиясы іске асты. Циклдік аграрлық және мифологиялық уақыт бір сызықтың бойына тартылып, желіге айналды. Кеңістікке қатысты тоқталатын болсақ, ол тек орталықсыздандыруға ұшырап қойған жоқ, сонымен қатар болашақта модификацияланатын, оның орталықтануы күшейе түсті.

Бәрінен бұрын тұтас және үйлесімді антикалық Ғалам тең емес екі салаға бөлінді -сакралды және секулярлы, қасиетті және әлемдік. Ортағасырлық адам үшін әлем дуалистік болды. Жаратылыс - жаратушыға, төменгі - жоғарғыға сияқты, жердегі әлем Тәңірлікке қарама-қарсы тұрды. Әлем иерархияланып: ол мақұлықтар ретінде көрініс табады. Әлемнің жоғарғысында және ортасында (сонымен қатар сыртында) антропо- және социо-морфты Құдай түр, ал жердегі әлемнің үстінде - күнәкар тән мен құдайлық жанды -екі әлемнің нүктесін қосушы адам ("жаратылыстың себепкері") болып табылады. Әрбір тірі мақұлық, адам және жердегі шіркеу арқылы құдайға ұмтылады. Дегенмен бұл ұмтылыс екіншілік ретінде түсіндіріледі, креация әрекеті бірінші болғандықтан әлем ирархиясы жоғарыдан төмен құдайлық қасиеттің жоғалуына алып келеді.

Ортағасырлық дүниетанымдағы кеңістік, сонымен қатар орталық және шектілікке ие болғандықтан сапалы (құнды және т.б.) біржақты емес. Ол иерархияландырылған және символданған: жоғарғы күштен адамға жіберілген күш ретінде, онтологиялық мәні бар, әрбір мақұлық өзінің өзіндік қана анықтамасында айқындалып қоймайды. Құдай жаратылысының мәнін көрсететін, готикалық шіркеудің барлық сәулеті мен қаптамалары, жалпы әлем құрылысының тұтас көрінісі болып табылады438.

Орта ғасырдағы дүниетанымда желілік уақыт, әдеттегідей дуалистік тұрғыда қосарландырылды: онда қоғамдық өмір, сакралдыға қарсы тұрды. Сонымен бірге, біріншісі екіншісіне бағынғанымен, анығы, бұл уақытта бір сызыққа түскендіктен, уақыттың екі аяғы да, соңғыға айналады: оның бір шегінде жаратушы Құдаймен жасаған Адам әлемінің ортасында Христос бейнесі, ал басқа шегінде - Қорқынышты Үкім, ақырзаман тұрды.

Бұл сонымен қатар эсхатологиялық (ақырзамандық) уақыт деп аталады. Әйтсе де олар циклдік уақыттан ажыратылғанымен, шынайылықтың даму үдерісінде орналасқандығын түсінуге, олар әлі бағдарланбаған.

Батыс-еуропалық дәуірдегі Ренессанс (Қайта Өрлеу) ортағасырлық дүниетанымға елеулі соққы болды. Яғни оның теоцентризмі құлдырап, десакрализация басталды, дүниетаным тұтастай секуляризацияланып, кеңістік пен уақыт ұғымы қалыптасады. Бірақ теоцентризмнің орнына антропо- жеке индивидтің антропотеизмі ретінде келді439. Басқа қалған ғалам периферия болып табылады деген қатынас бойынша, адам өзін-өзі әлем құрылымының орталығы деп санай бастады.

Уақыт пен кеңістіктің толықтай децентрилизациясы мен десакрализациясы Жана заман дүниетанымында іске асты. Дегенмен XVII-XVIII ғасырлардағы ғылыммен жасалған уақыт пен кеңістіктің мәнін түсінудегі даму категориясының қалыптасуына септігін тигізді ме? Егер де мұндағы туындаған жағдайды үстіртін қарастыратын болсақ.

Қосымша құн өндірісіне бағдарланған, дамушы капитализм, адамның заттық іс-әрекетінің пайдалылық-тұтыну деңгейін қоғамдық ауқымда гипертрофияландыратыны даусыз. Пайдакүнемділік қатынас табиғатқа (өндіріс және ауылшаруашылық үшін шикізат қайнарының таза объектісіне ғана айналған), ғылымға, бәрінен бұрын нақты ғылымға (табиғатты тану, К.Маркс бойынша, қулық ретінде көрініс табатын) енуде. Нақтылығы түрінде ғылым ақырындап өндірістің дәнекері ретінде оның үдерісіне ену барысында, материалды өндірістің тікелей өндіргіш күшіне айналады. Оның болмысы функционалды-инструменталды: ендігі кезекте ол, бұл білімді өндірісте немесе ауылшаруашылығында (кейінірек әскери мақсатта) пайдалану мақсатында, объект және тек объект ретінде алынған, табиғат жайындағы дайын білімді жасайтын материалды өндірістің инстанциясына айналады. Ғылымға және табиғатқа пайдакүнемдік қатынас, таным мен білімнің, атап айтсақ объектілік (таным мен білім) ойлау барысының ерекше түрін қалыптастырады, яғни білім таным үдерісінің нәтижесі ретінде айқындалатын субъективтілік - іс-әрекеттің (оның ішінде - "антропоморфты") жоюына саналы бағдарланған таным мен білімнің мәдени-тарихи және іс-әрекеттік жағын ескермейтін ойлау барысы440. (Біз мұнда объектілік білімнің мәдени - гнесеологиялық негіздеулеріне әдейі тоқталмаймыз; олар жалпы белгілі деп есептейміз).

Уақыт пен кеңістік түсінігіне байланысты XVII-XVIII ғасырлардағы нақты - ғылыми ойлау барысының кейбір ерекшеліктеріне тоқталсақ. Табиғатқа пайдакүнемділік қатынас оның десакрализациялануына алып келді: Құдай және басқа да трансценденті мәндер табиғаттан алынып тасталынды. Табиғат өзінің құқығында нақтылануы барысында, өзінің заңдылықтарына иеленіп, солар ғана мойындалды. Сакралды симфолдар арқылы талдаумен, оны тану доғарылды. Дегенмен табиғатты посюстарлы әлемді жалғыз нақтылы жоспарға ауыстырылып, келесі теоретикалық іс-барысына ұшырай бастайды. Көп түрлі және көп сапалы материалдық формалардың қалыптасуы барысында, өзінің анықтамасының байлығын, толықтығын және өзгешелігін жоғалтып, табиғатты зерттеушінің ойлау үдерісінде теоретизацияланатын бір жақты және сапасыз нәрсеге айналдырып, жеңілдетіледі - "жалпы денеге" қарай. Олар сондықтан абстрактылы - тепе-тең болады. Мұнда тауарлық өндіріс әлеміндегі сияқты, бірақ теоретикалық формада, бірдей іс жүйесі іске асады441.

Алайда, сапалық анықтамасынан айырылған заттарды, тек сандық әдістерді қолданып зерттеуге болады. "Сезімталдық өзінің айқын көріністерін жоғалтып геометрияның абстрактылы сезіміне айналады. Физикалық қозғалыс, механикалық немесе математикалық қозғалыспен толықтай баяндалады; геометрия басты ғылымға айналады"442. "Жалпы дене", уақыт пен кеңістіктің орналасуы мен көлемі ретінде ғана негізгі анықтамалары болуы мүмкін. Дегенмен мұнда уақыт пен кеңістік форманың қалыптасуының ерекше имманенті ретінде алынбай, жалпы дененің заттық көрінісіне сырттан берілетін, "геометрия абстрактылық түсіндірулерімен" өңделіп абстрактылы түрінде алынады. Кеңістік орталық атрибутынан айырылады; ол шексіздікке дейін бөліне алатын және өзінің кез-келген нүктесіне абстрактылы - тепе-тең, континуальды және гомогенді болады. Дәл солай уақытты қарастыру даярланады. Оңтайлы жағы - уақыттың (кеңістікке қатысты) шексіз болып табылатындығы мойындалуы. Мұнда, жаңа заман философиясы мен ғылымында уақыт пен кеңістіктің эволюциялық тұжырымдамасы зерттеуден тыс қалады. Тек кеткен қателіктерге тоқталатын болсақ. Ньютонның уақыт пен кеңістіктің екі үлгісі (абсолютті және салыстырмалы), бұл уақытқа дейінгі орта ғасырдағы уақыт пен кеңістіктің сакралды және секуралды бөліністермен байланысы байқалады. Г.В.Лейбництің абсолютті уақыт пен абсолютті кеңістік ұғымынан бас тартуы, оның бұл мәселені шешудегі443, уақыт пен кеңістіктің ортағасырлық түсінігінен толықтай ажыратылғандығын көрсететін метафизикалық (диалектикалық емес деген мағынада) амалын білдіреді.

Мұндай теоретикалық тұрғыдағы көрініс, шынайылықты даму үдерісінде тұрған түсінікте анықтауға мүмкіндік бермейді. Мұнда қозғалыс, механикалық уақыт пен кеңістікке (геометриялық) қарапайым механикалық ауысу түрінде, шектеулі формада алынады. Табиғатқа абстрактылы-механикалық көзқарас ұзақ уақыт бойы өз маңыздылығын жоймай, одан өте баяу ажыратылды. Алғашқы рет даму рух шеңберінде айқындалып, табиғатты дамушы ретінде түсіну деңгейіне жетті444. XIX ғасырдың 70-жылдарында Энгельс; "табиғатта дамудың жалпы бірдей даму байланысы анықталады" деп тұжырымдап жазды445. Бірақ бұл Гегель үшін толық дәлелді болмады. "Табиғатта болып жатқан барлық шексіз көптеген өзгерістерде, олардың мәңгі қайталанатын, тек айналып оралып отыратындары байқалады; Табиғатта аяқасты жаңа ештеме жоқ, сол себепті мұндай қатынастың көптеп қайталану формасы, зерігуге алып келеді. Тек рухани шеңбердегі өзгерісте жаңасы пайда болады"446.

Мұнда, уақыт пен кеңістіктің анықтамаларына арнайы тоқталуға мүмкіндік (қажеттілігі де) жоқ. Төмендегідей атап өту жеткілікті болар. Маркстік диалектика, гегельдік уақыт пен кеңістік идеясының бірлігінің материалистік негізінде, ал ол екеуі материя және қозғалыста ары қарай дамуына ие болды447. Уақыт және кеңістік жалпы материяның болмысының амалының әмбебапты формасы және оның жеке формасының қалыптасу ерекшелігі ретінде қарастырыла бастады. Сол себепті уақыт пен кеңістік заттар мен үдерістерді орналастыратын абстрактылы емес, заттар мен үдерістердің имманентті анықтамасы ретінде түсіндірілді. Өз-өзін ерекшелейтін нәрсе сияқты қарапайым уақытпен кеңістікте болмай, уақыттық-кеңістіктік ерекше формалық қалыптасады; Олар уақыт пен кеңістік арқылы өрістей түседі. Сондықтан уақыт пен кеңістік материалды-үдерісті. Қаншалықты қозғалыстағы материя көптеген, шексіз және ерекше форманың қалыптасқан модустарында шыңдалатындықтан, уақыт пен кеңістікке гомогенді емес, анизотропты.

Қозғалыстың кез-келген формасына (қалыптасу мен дамудың да формасы солар болып табылады) өзінің уақыттық-кеңістіктік сипаттамалары сәйкес. Сөзбе-сөз айтатын болсақ, өзінің жалпы бірдей табиғатын сақтай отырып, уақыт пен кеңістік қозғалыстың әрбір формасында өзінің ерекше бейнесін көрсететіндіктен, оның өзгешелігін зерттемей, жалпы қасиеттен толықтай ерекшеліктерді шығару мүмкін емес. Қазіргі уақытта биологиялық уақыт жайында (биологиялық кеңістік жайында - аз) көп жазылуда, жоғарыда жазылып кеткендей, бұл уақытты физикалық уақытқа қарай редукциялауға болмайды. Әрбір қозғалыстың формасында, қаншалықты олар өзінің ішінде құрылғандықтан, уақыт пен кеңістіктің байланысты өзінің түрлерінің түрлері бар.

Біз төменде уақыттың әлеуметтік, мәдени-тарихи өзгешелігіне тоқталатын боламыз. Ал қазір даму үдерісіндегі уақыт пен кеңістіктің арасындағы бірқатар ерекшеліктерге тоқталатын боламыз. Олардың мұнда байланыстылығы соншалықты, басқасынан тыс зерттеуге мүлдем болмайды. "Кеңістікте уақыт белгілері анықталып, уақыт арқылы кеңістік түсіндіріліп, өлшеніледі"448. Кеңістік даму үдерісінің экстенсивті, ал уақыт -интенсивті аспектісін көрсетеді. Сонымен бірге бұл аспектілердің арасындағы тәуелділігі соншалықты. Форманың қалыптасуы төменгі сатыда болған сайын немесе жалпы болған сайын: материяның қозғалыс формасының деңгейі бойынша төмен болған сайын, онда кеңістік-экстенсивтік аспект басым болғандықтан, ол үшін уақыт өлшемінің маңыздылығы төмен. Мысалға мынандай, физикалық әлем, қозғалыстың физикалық формасының әлемі. Мұнда "шексіз уақытта әлемнің бірізділікпен ылғи қайталанып ауысуы, шексіз кеңістіктегі бір уақытта тіршілік ететін сансыз әлемге тек логикалық толықтырулар болып табылады..."449. Керісінше, даму деңгейі жоғары болған сайын, кеңістік фактордың соншалықты маңыздылығы төмендеп, уақыт ақиқаттандырыла түседі. Себебі даму басым бөлігі бойынша қалыптың уақыттық үдерісі мен байланысы болып табылады. Энгельстің анықтамасы бойынша, уақыт, "кез-келген дамудың негізгі шарты болып табылады..."450. Қозғалыс биологиялық формада (бұл әсіресе жоғары деңгейлі жануарларда айқын) уақыт дамудың басты мазмұнына және басты факторына айналады.

Біз адамзат тарихының аумағына енген кезде, біз уақыт болмысының шеңбері басым болатынға енеміз451. Өйткені, "Уақыт сөзсіз адамның маңызды болмысы болып табылады. Ол оның өмірінің өлшемі ғана емес, ол - оның дамуының кеңістігі"452. Адамзаттың тарихи даму өлшемі бойынша кеңістік түрінде кеңістіктің рөлі жойылады.

Уақыт пен кеңістік адамның заттық іс-әрекетінің имманентті анықтамасының мәні болғанымен, жоғарыда айтылып кеткендей мұнда уақыт басым бөлігін алады. Мәдени-тарихи кеңістік субъектілер қатынасы мен жасаушы - өзгертуші іс-әрекет барысында жасалған. Шынайылықтың нақтылы игерілген шектермен, бұл кеңістіктің нақтылы жоспары сызылады. Алайда адам субъект ретінде әмбебап болғандықтан, әлі нақтылы затқа айналмағанға дейін, ол үшін тек идеалды көрініс табады. "Мұның нәтижесінде, адамның тікелей өндіріп және қайта өндіріп немесе пайдалылықпен тұтынатын бөлігі ғана емес, оның бүкіл табиғаты идеалдандырылған"453. Мәдени-тарихи кеңістіктің жоспарын құрастыратын да сол болып табылады. Кеңістіктің негізінің қатынасы бойынша, ол нақтылы трансгредиентті заттандырылғанда, ол басқа "материяға қарағанда, онда конфигурация мен топография басқаша болады. Біз көркем сурет туындысын, мүсін немесе суретті тану үстіндеміз деп алсақ. Физикалық және т.б. жағынан, бұл - толықтай нақтылы уақыт пен кеңістік анықтамасына ие: "Көркем сурет туындысы зат ретінде барлық басқа заттардан, қарапайым және жай түрде уақыт пен кеңістікте шектелінген: мүсін немесе сурет оның бос емес кеңістігінен қалған барлығын физикалық тұрғыда ығыстырады; кітап жан-жағынан мұқият мұқабаланғандықтан, кітапты оқу белгілі бір уақыттан басталып, бірнеше сағаттың кетуі барысында оны іске асырғандықтан, белгілі уақытта аяқталады; бірақ шын туынды, қызу және белсенді түрде шын мәнінде іспен бағаланған және өзара түсіністікпен танылғандықтан көркемдігі жағынан маңызды. Шын және мәнді туынды - көркем ретінде, - әрине, біздің психикамызда заңдылықтармен уақытша тоқталған психикалық үдеріс түрінде, тек эмперикалық тұрғыда бар. Әлемде шын және маңызды туынды, танымдық, әлеуметтік, саяси, экономикалық, діни тұрғыда шын және мәнді"454. Физикалық кеңістік анықтамалар көркем туындылардың кеңістіктік анықтамасы болып табылмайды. Оны толықтай субъект - объектілі және субъект -субъектілі, нақты және идеалды - қалыптасуының ипостасиялық іс-әрекетімен қамтитын мәдени-тарихи кеңістіктегі, ол басқа өлшемде орналасқан. Олар адамзат өмірінің аумағындағы құндылықты мәнді, когнитивті-этикалық-эстетикалық анықтамалар атмосферасында орналасқан болар еді.

"Мәдениет саласындағы" құндылық, көркем-эстетикалық қатынастағы таным сияқты адамзат өмірінің негізгі бөлігі болып табылғанымен тура жоғарғыдай айтуға болады. Олар өзінің бойының, өз бетінше болатын үш нәрсені көрсетпейді. "М.М.Бахтин атап айтқандай, мәдениет саласының өз бойында шекарасы бар, тұтас кеңістіктегі бар, ішкі аумағы анықталуы қажет. Мәдениет саласында ішкі шекара жоқ: оның әрбір сәті арқылы, әрбір сәулесінде шағылысатын күн сәулесі сияқты, мәдениеттің тұтас жүйесі мәдени өмірдің атомдарына өтетіндіктен, шекараның барлығын қамти орналасып, бүкіл шекарадан өте алады.

Әрбір мәдени әрекет сөзсіз шекарада болады: оның маңыздылығы мен күрделілігі осында; шекарадан байланысын үзген ол өзінің түбірінен айырылып, туылып және өлетін түбірсіз, бос (б) - нәрсеге айналады"455. Мәдениеттің бұл аумағы өзара қатысты болғандықтан, олардың біреуінде мәдени-нейтралды ретінде олардан тыс орналасқан. Шындыққа қатысты деп айтуға болмайды. Таным мысалы, таза объектіден басталмайды, бірақ адамгершілікті және эстетикалық іс-әрекетпен "іріктелгендер" жойылады. Адамзат мәдениетінің басқа екі саласына да сол сияқтылар қатысты.

Түйіндей келгенде айту керек нәрсе, субъект - объектілі қатынастың заттық іс-әрекеті, субъект - аралық ("диалогтық") мәдени-тарихи кеңістік басым болғандықтан, субъект -субъектілі қатынастың үдерісінде бағынышты болып табылады456; бұл кездесу кеңістігі: субъектінің әлеммен, басқа субъектілермен және өз-өзімен кездесуі; мәндердің, құндылықтардың, мәдениеттің, дәуірлердің кездесуі. "Бір мән өзінің түбірін өзге мәнмен, басқалармен кездесу арқылы ашады: олардың арасында, бұл мәдениет пен мәннің біржақтылығы мен тұйықтығынан шығаратын сұхбат басталады"457.

Бірақ қарсы алу қабілеті, өзінің болмысындағы әртүрлі өзінің центризмдік қырларына байланысты жеңу қабілетіне тікелей пропорционалды, себебі қарсы алынатын болмысқа, тек өзінің абсолюттендірілген өлшемін қолдана отырып, оларды тоқтатып тастайды.

Мәдени-тарихи уақытқа тоқталатын болсақ, мұнда мазмұндырақ. Ол, мәдени кеңістік нақтылы кеңістікке қатысты сияқты, соншалықты нақтылы уақытқа трансгредиентті қатысты. Сырттай алып қарайтын болсақ, адам және оның әлемі нақтылы (мысалы, астрономиялық) уақыттың, оның бөлінбейтін бөлшегі болып табылады. Шын мәнінде адам, астрономиялық уақыттың интервалында, күн, айлар, жылдар, он жылдап өмір сүре бастады. Адамның күнтізбелік уақыты дәл астрономиялық өлшем бойынша салыстырылып тексеріледі. Және оған дәл сол уақытта өмір сүретіндей көрінеді.

Біраз айтып кеткендей, алғашқы адам өзінің іс-әрекетінің барысында табиғат пен ғаламшар қосылған тұтас бірлікте болғандықтан, уақытты ырғақты және циклдік түрде оны анықтап, басқа уақытты мүлдем көрмеді. Сонымен бірге сызықтық уақыт қоғамдық тарихи оқиғалармен толықтырылатын, астрономиялық уақытқа тәуелді.

Алайда, адам уақыттық іс-әрекеттің субъектісі (және іс-әрекеттің өзі де) ретінде тек астрономиялық-хронологиялық уақытта өмір сүрмейді. Бұл (индивидтің биографиялық уақыты сияқты) мәдени-тарихи имманентті уақытқа ғана бағдарланған сыртқы көрініс. Мәдени-тарихи имманентті уақыт, мәдениеттің нақтылы заттық формасын тану арқылы, олардың бір-біріне (яғни қатынаста) өзара ашылуы арқылы, субъектінің өзін-өзі дамытатын жасампаз уақыт болып табылады. Дәл осы сияқты уақыт "адамзаттың даму кеңістігі" болып табылады. Бұл уақыт адамзаттың қабілеті, кажеттілігі, талпынысы, мақсат, идеалдар, мәндер және тағы басқа іс-әрекеттерінің деңгейімен толықтырылады. Бұл дамыған және дамудың уақыты. Сондықтан онда әруақыттылықтың өзгеше формасы бар: астрономиялық-хронологиялық бір уақытта өмір сүретін индивидтің бәрі де заманауи болып табылмайды; олар әртүрлі мәдени уақыттың күнтізбелік күндерінде болуы мүмкін (себебі заманауи адам етіп жасауы керек). Мәдени-тарихи кеңістік пен уақыттың жалпы бейнесі осындай.

Даму нақтылы тұтас өзгеріс (жағдайды үдеріске түсіруші ретінде) ғана емес, ол бәрінен бұрын жағдайдың мазмұнды уақыттық байланысы болып табылады. Сондықтан даму категориясының ары қарай мазмұнын ашу, осы анықтама мен байланысты ашумен байланысты. Даму үдерісіндегі жаңа мен ескінің абстрактылы формасы, терістеу болып табылады. "Барлық дамуды, оның мазмұнының тәуелсіз, бір-бірімен байланысты, дамудың бірқатар әртүрлі сатысы ретінде түсінетін болсақ, біреуі басқасының терістеушісі болып табылады... Өзінің тіршілігінің бұрынғы формасы терістемей, ешқандай салада даму болуы мүмкін емес"458. Мысалы, қоғамдық-тарихи үдеріс, қоғамдық формация өндіріс әдістері, әлеуметтік түрі және т.б. ауысуы ретінде қарастырылған. Сонымен бірге терістеу абсолюттік болмауы керек. Себебі мұндай терістеу, даму үдерісінің имманенті емес, толықтай оның сыртқысы болып табылады. Өзінің шекті формасындағы "терістеу" терістелушіні жою болып есептеледі. Осыған байланысты, даму үдерісінің байланысының сәті ретінде терістеу жайында, имманенттілікпен байланыстырып айтылғандықтан, терістеу мазмұнды және диалектикалық болып табылады.

Терістеу екі кезеңнің бірлігі болып табылады: ескіні терістеу мен жаңаны орнықтыру. Біріншісі екіншісін терістейтін, (терістеуді терістеу) оң өшетін бірінен кейін бірін терістеуде, ол терістеуді терістеу заңдылығы бойынша қалыптасқандай, терістеу категориясының мазмұнында жалпы қосылмайтын жаңа мен ескінің даму үдерісіндегі байланыс формасы ретінде терістеу категориясының мазмұнын түсіну өте маңызды. Бұл өзгеше терістеу. Бірінші терістеу, терістеушінің өзінің қарама-қарсылығына өту ретінде, ал екіншісін - үдерістің бірінші және екінші фазасының, яғни қарама-қайшылықтың синтезі ретінде көрініс табуы мүмкін. Дегенмен олар терістеудің арнайы түрлері ғана. Мысалы, гегельдік "рух феноменологиясындағы", бүйрек, гүл және дене, жалпы алып қарасақ терістеу, бірақ мұнда терістеуді терістеудің заңдылығымен ешқандай үйлесімділік жоқ. Тура сондайды қоғамдық формацияның ауысуында, социалистік үлгідегі ішкі антогонизмді байқауға болады: өндірістің антикалық - феодалдық - капиталистік амалдары. Сондықтан "барлық диалектикалық терістеулер, терістелетін құбылысты қарама-қарсылықтың өзінің жоғына өтуді көрсетпейді"459, - деп тұжырымдайтын авторлар дұрыс. Сонымен қатар К.Маркс терістеуді терістеу заңынан "қалыптасып болған субъект ретіндегі адамның нақтылы тарихы емес, адамның пайда болу тарихын тудыратын әрекеті ғана болып табылатын, тарихтың қозғалысын тек абстрактылы, логикалық, спекулятивті анықтамасы деп түсінгендігін ұмытпауымыз қажет"460.

Терістеуді терістеу заңы жүретін шеңберден тыс терістеудің қарама-қарсы жағына өтуі, келеңсіз феномен ретінде көрініс табады. Мұндай терістеудің бір мысалын қарастыратын болсақ; ортағасырлық үлгідегі танымдық мәдениеттің орнына жаңа заман ғылымында қалыптасқан жаңа үлгі келгенде, өзінің алдыңғыларын тура және абсолютті түрді терістейтін, оны іске асырушылардың саналы ұмтылысы бойынша пайда болып қалыптасты. Жаңа заман ғылымы, субъективтінің идеалы мақсатты түрде субъект танымнан тұрмайтындығын орнықтыра отырып, таным мен білімнің пәнінен құдай және ол жайындағы мәндерді шығарумен қатар, мәдени-тарихи мазмұндағы барлық субъективті іс-әрекетті алып тастады. Мұндай амалмен, жаңа заманның танымдық мәдениетті барлық келеңсіздіктерді терістеуге ұшыратумен қатар, өзінің алдындағысының оңтайлы мазмұнның, яғни оның рационалды ядросын терістеуге алып келеді. Ал соңғысы орта ғасырда, субъектіден жоғары және үсті (құдайлық) анықтаманың бұрмаланған түріне иеленген, өзінің іс-әрекетінде субъектілі анықтамасы бар, ол жайында танымдық мәдениет, білім және пәні алынып (ақырғысы түсінбей) құрастырылды. Себебі адам, заттық іс-әрекеттің нақты - тарихи формада қоғамда өңделген нақтылықты таниды. Бұл формаларды таным пәнінен және пән жайындағы білімнен алып тастау, айтарлықтай қателікке алып келуі мүмкін. Жаңа заман ғылымында зат таза объект ретінде, ал білім -"антропоморфтың, түсініктемелердің" айырылған "таза" түрінде алынады.

Мұндай ойластырылмаған дәлелсіз терістеу, нағыз мазмұнды терістеуді жасай алмаумен байланысты (төменіректе толығырақ айтылады), бұл терістеуді терістеу керек объективті тапсырма туындайды, яғни бұл абстрактылы терістеудің орнына іске асу керек, шығармашылық жұмысты орындау қажет. Әрине бұл шығармашылық жұмыс қалыптасқан жағдайдың есебімен орындалуы мүмкін. Қаншалықты, "бірінші терістеу" өзінде оңтайлы жақтары жоқ болғандықтан, соншалықты қажеттілігінше "екінші терістеу", жай қарама-қарсылық ретінде емес, олардың оңтайлы жақтарының синтезі ғана алынатын, екі сатысында синтезі болып табылады.

Жаңа заман ғылымы сол уақыттағы дәріптелетін материализмге қатысты, нәрселерін терістеуге тура келді, яғни жаңа заманға дейінгі танымдық мәдениетте орын алған, бірақ бұл іс-әрекеттің мистификациясыз, таным мен білімнің іс-әрекеттік тұжырымын орнықтырды. Әрине мұны марксизм іске асырды.

Немесе басқа мысал: Фейербахтың Гегель философиясына қатынасы, оларға Маркстің қатынасы. Фейербахтың олардан тазартылған формадағы теологияны көруі негізсіз болмады. Фейербах гегельдік жүйені алып тастай отырып, қаншалықты рационалды ядро идеалистік анықтамалармен орамдалғандықтан, бұл анықтамадан басқа ештеңені көрмегендіктен оның рационалды ядросы - диалектиканы да алып тастады. Ол сыртқы бейнесін ядро деп қабылдап, оның жүйесін алып тастады. Сол себепті оның философиясы біржақты, төмен және болашағы жоқ болды. К.Маркс ядро және оның шеңберін қарастырумен қатар біреуін жаңа негізде дамытатын, басқаша жолмен қарастырды.

Қозғалыстың әрбір формасындағы, мазмұнды диалектикалық терістеу өзінің өзгешелігіне ие. Терістеудің екі негізгі түрін айтатын болсақ: полифондау және алып тастау. Бірінші түр көбінесе "органикалық жүйе" ретінде қарастырумен қатар, "адамзат тарихының алдындағы тарихтың" жалпы түсініктерімен біріктіретін, адамзат қоғамының даму сатыларында басымшылдық тән. Анықталғандай алып тастаудың мәні мынада, өз бетінше өзінің терістеу формасында немесе терістеу сатысында, толығымен немесе жекелей, оның өзіндік үдерісі ретінде, жаңа форманың немесе сатысының кең мәтініне қосылады. Сонымен бірге мұндай қосылулар, ескінің қайта қалыптасуы болып табылмады. Бұл ауысулар, мысалы, жаңа функцияны терістеуді жеткізу және т.б. түрінде әртүрлі көрініс табуы мүмкін. Мысалы, біржақты ақиқатты объективті айқындау жаңа мен ескі білімнің арасындағы байланыс формасы болуы ықтимал

Ескі мен жаңаның байланысының басқа үлгісі де орын алуы мүмкін. Мысалы, өнер саласындағы жаңа ғажап шығарма, тура сол сияқты ғажап шығарманы ығыстырмай, олармен бірге болып, өзара - ықпал ете отырып, көркемдік-эстетикалық мәдениетті байыта түседі. "Құдіретті комедия", "Энеида" немесе "Илиаданы" ығыстырмайды, ол поэтикалық туындының таңдаулысы болып қала бермек. Мұндай ескі мен жаңаның арасындағы қатынасты терістеу деп айтуға болады. Бірақ мұнда, тек даму мүмкіндіктерінің шегі ғана терістелуі мүмкін. Заманауи адамға, "Энеида"-дан артық жетілдірілген нәрсе жасау мүмкін емес сияқты көрінуі мүмкін, бірақ әйгілі Данте, рухани мәдениеттің шыңында өз орнын тапқан туындысын өзінің мәңгі өлмес шығармасын жасады. Бұл жағдайдағы ескі мен жаңаның арасындағы қатынаста алуандандыру яғни өзара нақтыландыру үдерісі байқалғандықтан, егер де алып тастайтын элемент байқалатын болса, ол бағынышты рөлде өте темен болуы мүмкін. Алуандандыру жүйесі ендігі кезекте органикалық емес, үйлесімді тұтастықта болады. "Ондағы катысатын құрамдар алдын ала орнықтырылған тұтастыққа айналмаған, алынып тасталмай қалатындай, көбінесе өзінің бойында өзіндік ерекшеліктерді сақтап, дамытады. Керісінше, әрбір мазмұн өзінің өзіндік ішкі өлшемі мен мәніне не болумен қатар, өзінің өзіндік дамуының шексіз болашағы бар"461.

Ескі мен жаңаның байланысы ретінде дамуды ары қарай, қарастыратын болсақ, әрекетшілдік және сабақтастық, үзілмелік және үзіліссіздік, сонымен қатар оралатын және оралмайтын сияқты анықтамаларды байқауға болады. Даму үдерісіндегі бұл диалектикалық сәттер қарапайым диалектикалық қарама-қарсылық болып табылады. Жаңаның пайда болуы, алға (немесе артқа) жылжу болып табылады, сондықтан дамуға әрекетшілдік тән. Дегенмен, бұл жаңа, абсолютті түрде жаңа болып табылмайтындықтан, ескіден (жалпы өткеннен) немесе басқа мазмұннан немесе басқа формадан жалғасуы мүмкін. Бұл сабақтастықтың негізгі сәтін құрайды. Сабақтастықсыз ешқандай даму болмайды және болу да мүмкін емес. К.Маркс: "Әртүрлі геологиялық формацияның бірізділікпен ауысатыны сияқты, әртүрлі экономикалық қоғамдық формацияның қалыптасу барысында, бір-бірінен ажыратылған, күтпеген жерден пайда болатындығына сенудің қажеті жоқ"462. Үзілмелі және үзіліссіздік диалектикасы дамудағы әрекетшілдік және сабақтастық диалектикасына толықтыру болып табылады. Оралатын және оралмайтынға катысты тоқталатын болсақ, оралатын және оралмайтын үдеріс таза түрінде болмайды. "Біртұтас тарихи даму бағытына" байланыстырылатын әртүрлі оралмайтын үдеріс даму үдерісінде шешуші сәтке ие болып табылады.

Дәл осы қайтып оралмайтын құбылыс дамудың бағыты мен оның негізгі анықтамасы болып есептеледі. Кейбір сәттерде оның бойынан, differentia specifica дамуды байқауға болады. Дегенмен бұл барлық жағдайда бола бермейді.

Материяның болмысының амалы, қозғалыс ретінде айқындалатын деңгейінде зерттеу үшін ғана оларға кеңістіктік-уақыттық анықтамаға ие болғандықтан, қалыптасу ретінде көрініс табатындықтан, әрине оған бағыттылық тән. Дегенмен, ол бұл деңгейде әлі жеткілікті түрде нақтылы емес. Даму түсінігіне қатысты бағыттылық, жалпы даму категориясын және оны қалыптастыратын субкатегорияларды нақтылы түрде өз кезегінде орнықтыра түседі.

Біздің әдебиетімізде даму қандай бағыттарға не және олар қанша деген тақырыпта пікірталас жүргізіліп жатыр. Дәстүрлі түрде екі форма ерекшеленеді - прогресс (даму) және регрестің (тоқыраудың) арасында болатын тағы бір бағытты шығару қажет деп есептейді463. Регресс және прогресс жайында айту керек пе деген ой тууы мүмкін.

Арадағы үлгіге қатысты тоқталатын болсақ, біріншіден, бұл үлгідегі дамудың құрамына енетін үдеріске түсіруші нақтылыққа тән, уақыт санасы, нақтырақ айтсақ уақыт факторы есепке алынбайды, екіншіден, бұл нақтылыққа тән мәнді үдерістер терминінен қарастырылмайтын негізде алып қарастыруға болады.

Прогресс жалпы түрде өзінен дамудың жоғарлау формасын (төменнен жоғары қарай даму) регресс, керісінше, төменге қарайғы (жоғарыдан төмен қарай) даму формасын көрсетеді. "Көтерілуші" және "түсуші", "жоғары" және "төмен" терминдері әрине шарты болып табылады, бірақ, ол объективті үдерістерге тек субъективті анықтамасын көрсетпейді. Кейбір буржуаздық философтар прогресс және регресті дәл солай түсінген (қазір де солай түсінеді). Г.Риккерт өз заманында "дамуды, нақты ғылыми көзқараста... өзінен прогресті де, регресті де көрсетпей, құндылықтардың бірқатар өзгерістерімен байланысы бойынша жай ғана индифферентті"464 болатындығын растады. Бірақ та, прогресс және регресті толықтай субъективті бағалау әртүрлі болғанымен (сол себепті прогрессивті немесе регрессивті ретінде сол немесе басқа субъективті біліктілігі), іс жүзінде олар даму үдерісінің бағыттылығының объективті формасының мәні.

Төмен және жоғары түсінігіне толығырақ тоқталатын болсақ. Бұл түсініктер, турасын айтсақ, өз түбірлерімен ежелгі әлемге, мәдени-тарихи үдерістің қайнарына кетеді.

Сананың категориалды формасына айналатын шынайылықтың алғашқы әмбебаптық-жалпы, - бірдейлік анықтамасы, яғни өмір сүруді бақылаудың және шынайлыққа бағдардың формасы, кеңістік және оған орналасу болып табылады. Мұнда нақтылы қарым-қатынас, алғашқыда - біржазықтық ретінде (иандшафтық және т.б.), ал ондағы қозғалыс алға және кері байланыс (сосын оңға және солға қозғалыс ретінде) ретінде, барынша жалпы алынады.

Мұнда маңызды болып табылатын кеңістік тек танымдық емес, және іс жүзінде күнделікті қолданбалы категорияға айналады (және болып табылады). Себебі адам адамгершілікті және көркемдік-эстетикалық субъект ретінде бір уақытта дамып, қалыптасады. Оның рухы синкретті болумен қатар тұтас; осы уақыттың өзінде дүниетаным қалыптасады (себебі ол шынайылыққа тек танымдық жағына катысты емес).

Қоғамдық санада одан да жақсырақ, іріктелген нақтылы категориалды форманың жоқтығына байланысты, мүмкіндігі мен "өзінің өкілдігін арттыра отырып", кеңістік категориясы ұғынылған форма ретінде дүниетанымдық көзқарасты атқара бастайды. Сондықтан кеңістік анықтамасы мен кеңістіктің ауысу бағыты тек этикалық (сосын эстетикалық) құндылық бейнесіне ие болып қана қоймай, шынайылыққа, құндылық қатынасын көрсететін тікелей формаға айналады. Кеңістікке ауысу, адамзат тарихының алғашқы кезеңіне тән өмір сүру ядросы сияқты болғандықтан "көшпелі өмір салты... адамдардың өмір сүруінің алғашқы формасы болып табылады...465". Сондықтан алға қарай қозғалыс (жаңа және т.б. өріске) қалыпты, "жақсы", ал кері қарай қозғалыс (өткен, қолданып қойылған және т.б. өріске оралуы) - жағымсыз, "жаман" ретінде бағаланды.

Ары қарай, адамдардың өмір салты отырықшылыққа айналғанда, кеңістік үлкейіп, көлемдірек бола бастады. Төмен және жоғары деген сипаттамалар осылай енді.466

Төмен және жоғары тек толықтай кеңістіктен - квантитативті болып қоймай, әмбебапты дүниетанымдық мән категориясына ие болады. Олар табиғаттың және адамзаттың (басты амалмен) шынайылығының бағалауы мен түсіндірмесінің формасы ретінде айқындалады467. Сонымен бірге, "төмен" және "жоғары" тек абсолютті топографиялық мағынаға ие. Төмен - бұл жер; Жоғары - бұл аспан... Төмен және жоғарының ғаламдық аспектідегі мәні осындай. Дәл денелік аспектіде, ғаламда ешқандай нақтылы шекарасы көрсетілмеген, төменгі - өндіретін мүшелер, іш және ас қорыту ішектері, жоғары - бұл түрі (бас)"468. Аспан - сонымен қатар Күн, Жарық, (діни түсінікте құдайдың мекені -жұмақ), Жер - қараңғылық (Шайтанның баспанасы, тозақ). Қараңғыдағы тіршілік көбейіп, өсіп - төменнен жоғарыға - жарыққа ұмтылады. Сондықтан жоғарғы категория өзінде оңтайлы, ал төменгі категория - терістелетін құндылықтарды өрбітеді. Төменнен Жоғары қарай қозғалыс, ақиқат, жақсылық әлемдікке; жоғарыдан төменге қарай қозғалыс -жамандық, ұсқынсыздық, адасушылық ("кеңістік" анықтамаға жатады) әрекеттерінің көрінісі ретінде қарастырылады.

Алайда одан бері мыңдаған жылдар өткендіктен, тек кеңістік терминінде және кеңістіктегі алмасуларда прогресс немесе регресс ұғынылмағанымен, өткен түсінік ретінде тілде дәл сол кеңістікке қатысты, жатқызылып сақталып қалды. Сол себепті біз былай сөйлейміз: "төмендетушілік", "төмендігі", "көтеріңкі", "жоғары санау" және т.б. Мысалы, амбиваленттелген және редукцияланған әртүрлі модустағы күлкі, көбінесе "барлық жоғарыдағы рухани, идеалдыларды, түбірсіз материалды - денелік және жер мен дене бағдарына ауысуы, яғни төмендеу болып табылады..."469. Сонымен бірге, төмендіктің анықтамасында бұл жоғарылықты ұғыну.

Қазіргі уақытта зерттеушілер, прогресті алға немесе жоғары және т.б. қозғалыс ретінде, регресті - артқа немесе төмен және т.б. қозғалыс ретінде анықтағанда, өзінің нақтылы -тарихи және мазмұнды анықтамасынан ажыратылған, жоғарыда көрсетілген абсолютті топографиялық анықтамалары басшылыққа алынады470.

Толығырақ айтатын болсақ, даму үдерісінің креативті жағын регресс көрсетеді. Оларға тереңірек тоқталатын болсақ. Прогресс және регресс қарама-қарсылықтың және өзара ықпал етуші қарама-қарсылықтың мәні. Прогресс және регрестің қайшылықты бірлігі, дамудың нақтылы үдерісі болып табылады. Сондықтан олар таза түрінде болмай, тек біреуінің немесе басқасының басым болуы түрінде болады. Сол себепті "прогресс ұғымын, оның қарапайым абстрактылы түрінде алуға болмайды"471.





Осы орайда, егер де дамудың прогресі мен регресінің бірлігінде прогрессивті бағыт басымшылдыққа ие болғанда, регрессивті бағытта басым болса, оның үйлесімді дамуы іске асар еді. Дегенмен қозғалыстың әрбір формасына өзгеше прогресивті және регресивті байланыс тән. Бұл мәселеге байланысты Ф.Энгельс "органикалық дамудағы әрбір прогресс болумен қатар регресс болып табылады, әйтпесе ол біржақты дамуды орнықтырып, көптеген басқа бағыттағы даму мүмкіндігін жояды"472. Толығырақ айтатын болсақ, мұнда тура өзінің мағынасында органикалық даму яғни биологиялық формадағы қозғалыстың даму жайында, әңгіме болып жатыр.

Адамзат қоғамында прогресс және регресс арасындағы байланыс мүлдем басқаша. Алайда адамзат қоғамының алдындағы тарихи кезеңде "барлық прогресс, салыстырмалы түрде регресті көрсетеді..."473. Прогрестің рөлі басым болған жағдайда регресс, биологиялық дамудағы сияқты салыстырмалы болғандықтан, ол категориялық тұрғыдан, нақтылы нықталмаған. Және регресс "шексіз тар көлемде" айқындалатын жағдай, дамудың шарты болып алғаш рет коммунистік қоғамда қалыптасады.

Сонымен қатар, прогресс және регрестің өзара ықпалдастығына қарамастан, олар жайында жеке айтуға болады. Прогресс үшін, дамудың қарқындық арақатынасына яғни қарқындық шыңдалу феномен тән. Бұл егерде материяның қозғалысының формасын салыстыратын болсак анық байқалады. Тарихи үдеріспен қатар, кеңістіктің "жүйеленуі" мен кеңістік анықтама қарқындық шыңдалуда орын алады.

Прогрестің диалектикасы, "үлкен айналым түрінде" іске асатын, "әлем шексіз үдеріс ретінде тіршілік етеді"474. Бұл дегеніміз әлем бір нүктеге бір бағытта бағдарланбаған (мысал ретінде, П.Тейяр де Шарден бойынша, Омега нүктесі), себебі онда прогресс және регресс (әрбір прогресс және регрестің өзіндік диалектикасы бойынша) түріндегі әртүрлі бағыттағы тенденциялар өзара әрекеттесіп бірге тіршілік етеді.

Ішінде адамзат дами алатын, көз жетерлік әмбебапты аймақ, барша деген сұраққа байланысты, прогрессивті немесе регрессивті дамуды қолдауына байланысты бөлініп кетеді. "Философиялық энциклопедияда" төмендегідей айтылады: "Прогресс, біздің ғаламшарымызға енетін, материалды әлемін түбірлі дамытатын, басты бағыт болып табылады"475. Ал, Ю.Б.Молчанов алып-қосуға келмейтіндей етіп бейнелейді: "Біз, материалды үдерістердің үш негізгі топтамасының қайталанбас барысы анықтайтын қайталанбас үдеріс, құбылыс және бағытты әлемде өмір сүреміз: метагалактиканың космологиялық ұлғаюы; хаостың өрбуі, энтропияның ұлғаюы мен энергияның құлдырауы бағытында жүріп жатқан, макро үдерістің сандық анықтамасы; соңғысы, макро - және микро әлем үдерістеріне тән, барлық тербелісті үдерістердің кеңістікте таралуы мен сенуі", - және де: "Шашыраңқы материядан галактика мен жұлдыздардың, жасанды техникалық жүйе мен әлеуметтік тіршіліктің пайда болу барысында, - антиэнтропты үдеріс деп аталатын, қарама-қарсы тенденцияда орын алатын (және) көрінісі, - мұндай үдерістегі энтроптардың азаюы, оларды қоршаған ортасының энтропы көбеюмен орыны толтырылатындықтан, термодинамиканың екінші бастамасына қайшы келмейді"476.

Регрестің басым болып келетін тұжырымы ежелгі Үндістанның космологиялық және космогониялық жүйесінде мазмұндалған. Бұл ілімге сәйкес, әмбебап пайда болып, жоғалып кететін әлем көрінісі түрінде тіршілік ететін - манванттар. Әрбір манванттар өзінің бойына төрт югиді (яғни әлемдік тәулік) қосады: Крити (немесе сот) Трет, Двапар және Каш. Даму регресс формасында, іске асады. Әрбір келесі югидің тіршілік уақыты барынша қысқа болады. Крити - Юга - табиғат пен адам болмысының ең жетілген кезеңі. Бірақ адамның әдет-ғұрыптары ақырындап төмендеп, табиғаттың тозуы барысында, адамның және т.б. өмірі қысқара түседі. Кали-югаға (қараңғы, қауіпті юга) табиғат пен қоғамның шекті регрессиясы тән477. Нәтижесінде, әлемдік циклдің ақырын білдіретін, (араласу) кезеңі келуіне байланысты, табиғаттың белсенділігі, бір манванттардың уақытысында аяқталады. Сосын бәрі қайтадан қайталанады478.

Прогресс және регресс қатысты ұқсас түсінікті, өзінің түбірін ежелгі шығыстық және шығыстық емес (мысалы, герметизмде) ілімнен алатын заманауи философиялық - діни бағыттардан байқауға болады.

Мысалы, теософия іліміне сай, ғаламда оның ұйымдасқан барлық жеті деңгейі (нақтырақ -тоғыз) үнемі тіршілік еткен және етеді. Және әр уақытта екі өзара қарама-қарсы бағытталған үдеріс болады - төменгі саты мен формадан төменге (эволюция) көтерілу және жоғарыдан төменге (инволюция) түсу. Сонымен қатар мұнда, ішінде прогресс пен регресс іске асатын, үлкен айналымдардың бар екендігі мойындалады, дегенмен іс жүзінде бастаушы бастама регресс, инволюция мойындалады.

Алайда марксистік диалектикада, прогресс дамудың басты формасы болып есептеледі. Себебі жоғарыда аталып өткендей, прогреске дамудың креативті тенденциясы тон. Регрессия дамудың жүру үшін регрессияланатын нәрсе болуы қажет. Бұған байланысты регрессия дамудың "онтологиялық" өндіргіш формасы болып табылады. Бұл жағдай дамуды прогреспен теңестіретін бағытқа жол ашады. Мысалы мұндай теңестірулерді, Гегельдің төмендегідей тұжырымдамасынан байқауға болады, "даму, жетілмегеннен жетілгенге, яғни, алға қарайға қозғалыс болып табылады, әйтседе біріншісі тек жетілмеген абстракция түрінде ғана емес, өзінің бойында қарама-қарсы жағынан яғни жетілгеннің ұғымы мен ұмтылысы сияқты қасиеттеріне ие нәрсе ретінде қарастырылуы керек"479.

Прогресс немесе регресс жайында сөз қозғалған кезде, әрқашанда өлшем мәселесі көтеріледі. Оған қойылатын талаптардың мазмұны төмендегідей. Бұл өлшем, заттан тыс алынатын яғни абстрактылы емес, заттан шығарылатын нақтылық болуы қажет. Түйіндеп айтсақ, өлшем тек өткенге емес, сонымен бірге болашаққа да бағытталуы керек (даму мүмкіндіктерін есепке алу қажет).

Осы орайға байланысты туындайтын сұрақ: прогресс және регрестің әмбебаптық өлшемі болуы мүмкін бе? Әдетте оны терістейтін жауап беріледі. Дегенмен, оңтайлы жауап беруге болатын шығар деген ой туындайды. Біздің көзқарасымыз бойынша, әмбебаптылық өлшем, бұл - субъектінің қалыптасу бағытында даму субстанциясы мен субстанцияны игеру арқылы субъектінің шыңдалуы. Осы немесе басқа ерекше формалық қалыптасуды, аталған көзқарастың барысында қарастырсақ, әмбебаптық өлшем ретінде анықталуы мүмкін. (Мұнда әрине антропоцентристік бағдардың болмауы қажет). Субъектіге қатысты тоқталатын болсақ, өзіндік орталықшылдықтың барлық түрін жеңе алатын, оның әмбебаптық үдерісін жалпы өлшем деп есептеуге болады.

Бұл өлшемдер әрине шекті абстрактылы, сондықтан жеткіліксіз бірақ әмбебаптылық өлшем барынша нақтылы болуы мүмкін емес. Сол себепті олар жалпы бағдар ретінде ғана қолданылуы мүмкін; нақтылы өлшемді ерекше формалық қалыптасуда дамитын және олардың дамуына жақын мәтінде іздеу керек. Қоғамға қатысты да тура солай айтуға болады. Тарихтың әрбір сатысы және әлеуметтік және т.б. үлгі үшін, зерттеу нысанынан жалпы өлшемді жоғалтып алмай, нақтылы өзінің өлшемін іздеу қажет. Басқалай айтсақ, жаттануды жеңудің алғышартын жасау, антагонистік қоғамның өлшемі болып табылады.

Даму бағытының өлшемі сол қалыптасып қойған немесе басқа даму формасы болып табылады. "Жаңа мен ескінің жасалуы емес қарапайым өзара байланысын әрқашанда, жаңа өзінің жетілдірілген формасына ие болғаннан кейін барып ашылады..."480.

Бұған байланысты жаңа, өзіне тән ескінің өлшемі ретінде айқындалады. Жаңаның көрінісінің алдында ескіні нақтырақ көруге болады: бізге тек жаңа мен ескіні емес, керісінше, салыстыру арқылы қаншалықты прогрессивті немесе регрессивтіліктің іске аспай қалғандығын анықтап, тенденциясын қарастыруға болады.

Маркстік диалектикаға сай, барлық дамудың қайнары болып қарама-қайшылық табылады. Бұл ойда, марксистік тұжырым, еске түсіріліп кеткен теософиядан, төмендегі ойға сәйкес радикалды түрде ажырайды, кез-келген жаңа бастама, интуиция, ақыл-парасат немесе органикалық өмір болсын, тек төменнен басталатын эволюциялық жолмен дамуы мүмкін емес, эволюция үнемі алдын ала төменгі, жоғарғы бастама арқылы өркендетілу қажет, инволюцияның алдында жүреді"481. Бұл ілім сөзсіз, өз-өздерін (әрине төменгі, жоғарырақ және басқа формалармен өзара қатынасында) оларға тән қайшылықты ұлғайту арқылы шексіз көтерілудің жоғарырақ деңгейіне төменгі форманың қабілетсіз, енжар екендігін көрсетеді.

Ендігі кезекте, дамудың дүниетанымдық-әдіснамалық мәндегі категориясына тоқталатын болсак, бұл категорияның маңыздылығы, маркстік диалектиканың "дамуды оның толығырақ, біржақтылықтан тәуелсіз түбірлі ілімі..."482 болып анықталуымен байланысты. Лениннің әлем бірлігі ұстыны мен даму ұстынын байланыстыру талабымен, оның іске асуы орындалады, ол осы синтездің көрінісі болып табылады483.

Әлем бірлігі мен даму ұстынының қосылуы, дәл сол даму категориясының құрылымына, уақыт пен кеңістіктің енуі арқылы қол жеткізіледі. Жоғарыда аталып өткендей, уақыт пен кеңістік ерекше форманың қалыптасуының байланыс формасының мәні (яғни, тұтас тіршілік пен ауысудың). Уақыттық байланыс, әрқашанда, кеңістік және керісінше байланыстың, кеңмәтінінде іске асады.

Әлем бірлігі ұстыны мен даму категориясының (және ұстынының) қосылуы, дамуды ішкі - кеңмәтінді үдеріс ретінде түсінуге мүмкіндік береді. Нақтылы феномендердің дамуы, жалпы бірдей өзара әрекеттестіктің ішінде іске асырылады. Адам көлемдірек және көп өлшемді ғаламдық кеңмәтінде енгізілгендіктен, бәрінен бұрын табиғатпен байланыстырылады: "адамдар, табиғат тарихы мен адамдар тарихы болғанша, адамдар бір-біріне өзара себепкер болады"484. Даму үдерісіндегі прогресс және регресс диалектикасы, үнемі осы кеңмәтіндердің ішінде іске асатындықтан, оны айшықтау, әртүрлі ішкі және сыртқы детерминацияны зерттеуді талап етеді. Бұл идея, даму үдерісін зерттеуде, мысалы, адамзат дамуының тарихын, басты әдіснамалық бағдар болып табылады.

Мұндай түсінік марксистік тұжырымдағы дамудың фаталистік және бос сөз емес анықтамасын қамтамасыз етеді. Марксизм, бұл бөлімде, тек жазықтық эволюционизм тұжырымымен ғана емес, финализм, эсхатологизм, болжағыштық және теологизм тұжырымымен бірікпейді.

Орыс халықшылы Н.К.Михайловский, алғашқы бастама жайындағы тарауда ("Капитал". T.l. Гл XXVI) фатализм негізінде қарастырып, зерттеген сәтінде К.Маркс таңданыста болды, "Оған", - деп жазды "Отандық жазбалар" редакциясына, - адамның толыққанды дамуы мен қоғамдық еңбектің өндіргіш күштерінің қарқынды дамуын қамтамасыз ететін, экономикалық формацияға қол жеткізу үшін, олардың жағдайымен санаспайтын және тарихи алғы шарттарының қандай болғанына қарамастан, менің Батыс еуропадағы капитализмнің пайда болуы жайындағы тарихи қолжазбаларымды (очерк), жалпы бірдей жол жайындағы тарихи-философиялық теорияға айналдыруды міндетті түрде доғару қажет. Дегенмен мен одан кешірім сұраймын. Бұл мен үшін бір жағынан абдырау, бір жағынан өте ұятты"485.

Әлем бірлігінің ұстыны мен даму категориясының қосылуы даму тұжырымының асқан формасымен қатар, диалектикаландырылған асқан формалы гегельдік тұжырымды жеңуге мүмкіндік береді. Гегель, бастама өзінде өзінің ақырғысына ие, ал барлық даму, өзін айшықтау үдерісі арқылы бастаманы оралу деп қарастыратын ойдан шықты (бұған байланысты оның кез-келген көрініс - "альфа омега болып табылады"). Бұл асқан форманың рухы қайдан шығады (Әйтседе, әрине, гегельдік даму тұжырымы мен диалектикалық тұжырымының мұрасы, жекелей бұл асқан формамен бірікпейді) - деген заңды сұрақ туады. Сұраққа жауаптың мазмұны былай, Гегель даму "үлгісін" және барлық диалектикалық тұжырымды шынайлықтың органикалық формасы түрінде алды. Дамудың рухани қырын анықтауда, Гегель үнемі органикалық әдісті қолданды. Мысалы: "Рух шын мәнінде өзінің іс-әрекетінің жемісі болып табылады: оны іс-әрекетті тікелей оны терістеуі мен өзіне оралуының жолы болып табылады. Біз оны дәнмен салыстыруымызға болады: себебі өсу содан басталады; сонымен бірге, ол өсімдіктің барлық тіршілігінің нәтижесі болып табылады"486.

Әрине, шынайлықтың органикалық формасы, форма алдында дамымайтындығын атап өтуге болады. Гегель рухты, форманың алдындағы ретінде қысқаша талқылауға болатын, абсолютті бастаманың тек аспектілері мен формаларының сәттерін айқындады.

Осыдан келіп, гегельдік даму тұжырымы алып тастау категориясынан бөлек қарастырудың маңыздылығы байқалады (және жалпы диалектика тұжырымында да). Аталған категория, жалпы Гегельдік ілімінің тұтастығын жасауды қамтамасыз етіп, оның идеалистік рухын емес, бұл ілімінің тұрақтылығы мен логикасының қалыптылығын, бет-бейнесін ғана жасайды.

Материалистік диалектиканың абсолютизациясынан ажыратылмаған, оның негізінде алып тастау тетігінің орналастырылуы, біріншіден, тарихи өткен форманың қалыптасуын тек жетілмеген сатысы ретінде, ал басқасын жетілген саты ретінде қарастырылуы, ал екіншісінде, дамудың жоғарғы формасы, толығымен өзінде өткен тарихи формасының алып тасталатынын ештемесі жоқ ретінде түсініліп, бейнеленетін, өзіне тән "материка ұстынының" қалыптасуына алып келеді. Мұндай амалдың барысында, жоғарғы форманың өзінде барлық өткен тарихи формаларды алынып тасталғандықтан, олар өзінің даму атрибутынан айырылып, сол сәттен бастап, тек өзіңе ғана бағдарланады. Сол себепті төменде орналасқан формалар, тарихта өзінің мүмкіндігі мен болашағынан айырылған түрінде бейнеленуіне тура келеді, сондықтан - даму үдерісінен мүлдем шығарылып тасталынады.

Мұндай түсінік, Гегель іліміне қатысты, толығымен қалыпты түрде қабылданады. Гегель ой субъектісін, өз бетінше дамушы мән (Рух, идея) ретінде, шынайылықтан (өткен және қазіргі) бөлек бейнелейді. Рухтың жүріп өткен сатысы өзінің ізін қалдырғандықтан, нақтылы тіршілігін жасайды, бірақ дамымайды, деген ой аталған логикалық ақтаушы тұжырым болып табылады. Мысалы, тұтас елдер мен халықтардың өзінің даму барысының артында қалдыратын рух әлемдік тарих ретінде Шығыстың Батысқа қарайғы салтанатты түрінде бейнеленеді. Алыну мақсатының материалистік тұрғыдан іске асып абсолюттендірілуі, әмбебаптылықтың көп өлшемде және көп бағытта дамуына тосқауыл болып, дамудың бүкіл маңыздылығын жойып, бір бағыттық және бір өлшемде (сонымен бірге антропоцентристік сарында) жалған дамуына алып келеді.

Әлем бірлігінің идеясы мен даму идеясының қосылуы, прогресс және дамуды, бір бағытты үдеріс ретіндегі дұрыс емес түсінуден бас тартуға септігін тигізеді.

Алайда, мұнда тек қарапайым тұжырымдар ғана емес, мысалы, гегельдік сияқты, "спиралды желілік" сияқты басты тұжырымдар жайында сөз қозғалып жатыр. Бұл тұжырымда, барлық диалектикалық "атрибуттар" формалды түрде сақталған: сандық өзгеріс өзімен бірге сапалық өзгеріске алып келеді, әртүрлі қарама-қайшылықтар, терістеуді терістеу және жүйенің жанамалануы мен басқа да күрделі жанамалануы іске асырылады. Бірақ, бұған байланысты олар сызықтық болуын тоқтатпайды: "Бұл сызықтық... қандай да бір үдерістің немесе оның бағытын абсолютті көлемде бағалау мен өлшеу үшін мәңгілікті және тұрақты өлшеміне айналуы логикалық тұрғыдан болмауы мүмкін емес, оның ұмтылыстық тұрғыда таңбалануына алып келеді. Ескі түсінікте қалыптасқан және оның қайда бару керек екендігін айқындайтын прогрестің өткен кезеңдерінің негізсіз, прогресті ақылға сыйдыру өте қиын. Сонымен бірге бұл сұраққа ескінің өлшемі жаңаға алдын ала байланыстырылады, егер де қарама-қарсылық және терістеу енгізілетін болса, басқа жағындағы белгімен болсын байланыстырылады. Нағыз мәдени-тарихи прогресс, өткен өлшемдер мен өлшемдер қозғалысында жай ғана іске асып қоймай, өзінің негізінде, мәдени әлемді бай және көп өлшемді етуімен ерекшеленеді.

Бұл прогресс, оларды сыртта көп қырлы етіп, тенденциясын ұлғайтумен қатар, оларды өзінен құрамды кезеңіне айналдырады. Ол жүру керек, барлық мүмкіндіктерді алдын ала жазылып, алдын ала сызылатынды трансценденцияланатыны оның басты "заңдылығы" болып табылады.

Даму жайындағы марксистік ілімде абсолютті қозғалыстың қалыптасуы жайындағы тезистің ары қарайғы дамуына ие болады. Даму барынша ашық және шексіз: "Әлемде әлі үзілді-кесілді ештеме болған жоқ, әлем жайындағы соңғы сөз әлі айтылған жоқ, әлем ашық және еркін болғандықтан, әлі бәрі алда және әрқашанда алда болады"487.

Француздың "Le Figaro" газетінің тілшілерінің, социалистер өзінің алдына қандай мақсат қояды деген сұрағына, Ф.Энгельс былай жауап береді: "Бізде ешқандай мақсат жоқ. Біз ылғи және үзіліссіз дамуды жақтаушылармыз, сондықтан біз адамзатқа қандай да бір үзілді-кесілді заңды бұйыруға мүдделі емеспіз. Болашақ қоғамды ұйымдастыру үшін, алдын ала дайындалған ойлар, оған қатысты бөлшегі ғана? Сіздер, бізден оларға арналған ымдауды да таба алмайсыз"488.

Егер де прогрессивті және регрессивті диалектиканы, әмбебаптылық тұтастықта алатын болсақ ұласу шеңберінде іске асырылады. Аталған диалектика ерекше формалық қалыптасудың жалпы бірдей заңының, яғни әлем бірлігін үнемі қиратып және қайта қалыптасуына түрткі болады. Бұл әлем бірлігіне қозғалыссыз дайын нәрсе сияқты емес, бірлік пен бірлік еместің (яғни гегельдік ойлау мәнерін қолданып айтсақ) бірлігінің қозғалысты және үдерісті барысы ретінде қарастыруға мүмкіндік береді. Бұл ұласымды айналымдарды ницшеандық мәңгі, қайтып оралатын рухта емес, мүлдем жабық емес спиралды түрде қарастыруға мүмкіндік береді.

Қорытынды ретінде дамуды даму ұстыны мен даму теориясының категориясы мен диалектикадағы сұраққа тоқталатын болсақ. Даму қалыптасқан білімге қатысы бойынша, тек дүниетанымдық-әдіснамалық түсіндіру мақсатында ғана емес, диалектиканың өзіндік теориясының ішкі бір конструктивті мақсаты ретінде алыну керек. Басқа сөзбен айтсақ, диалектика тек даму теориясы емес, сонымен бірге дамуды диалектиканың көмегі арқылы, оны түбірлі түсінуге түрткі болатын, даму жайындағы ілімдердің бірі.

Алайда диалектика, дамудың мақсаты мен категориясы және даму үдерісі ретінде, диалектиканың өзі жалпы бірдей амалмен алынып қарастырылған сәтте, ол дамудың шынайы теориясына айналуы мүмкін. Бір сөзбен айтсақ, шығармашылықтың логикасы ретінде қарастырылған сәтте. Бірақ Г.С.Батищев атап кеткендей, шығармашылықтың логикасының өзі сол логиканың шығармашылығын көрсетеді489. Мұндай талаптарды, тұтас болумен қатар ашық, яғни үзіліссіз дамушы даму жүйесі болып табылатын диалектиканың теориясы қанағаттандыра алады. Мұндай диалектиканың теориясы, әрине, осы немесе басқа тәртіпте бір- біріне (өлі заттар сияқты) қатысты дайын категория мен мақсаттар орнықтырылатын, механикалық тұтастық логикасы бойынша құрылмауы керек. Диалектика теориясы, тек тұтас үйлесімділік логикасы бойынша құралатын, өзінің бастапқы мақсаттары мен негіздеулерін дамыта алады. Мұндай бағыттағы диалектика теориясының мазмұнды атқарылатын жұмыстары әлі алда.

Развитие //Диалектическая логика:

Категории сферы сущности и целостности.

-Алма-Ата: Наука. 1987. - С. 498-542.





