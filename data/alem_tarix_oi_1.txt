ӘЛЕМДІК ТАРИХИ ОЙ

I

ТАРИХ

Адамзат ақыл-ойының қазынасы

ТАРИХ ТЕОРИЯСЫ МЕН ФИЛОСОФИЯСЫ ЖАЙЫНДА БІРЕР СӨЗ

Тарих теориясы мен философиясы дегеніміз — тарихи материалдарға деген ерекше жүгініс, яғни тарихи процестің бүкіл тұтас мазмұнының өзі арнайы философиялық көзқарастар мен түсіндірулердің пәніне айналатыны. Философиялық білімнің мәні тұрмысты қандай да бір объективтік тұтастық, ретінде саралаумен байланысты, ол белгілі бір шамада адамның танымына ашық, эсер етіп, адамды аса ауыр танымдық ізденіске итермелейді.

Тарихи заңды үрдіс ретінде адамзат тарихы шындық. Адамдар тарихты өздері жасайды, бірақ өз қалауларымен емес, керісінше, қалыптасқан тарихи жағдайлар мен оқиғалардың өрбуіне қарай. Бұл дегеніміз, адамдардың әрбір ұрпағы өмірге аяқ басқанда өздеріне тіршілік жағдайы мен іс-әрекет аймағын нақты таңдай алмайды, оны ерік-жігері мен санасынан тыс, солай болуға тиісті нәрсе ретінде қабылдайды. Тіршіліктің материалдық және рухани жағдайы алдыңғы ұрпақтың қызметі нәтижелерінің нақтылануының көрінісі болып табылады. Міне, осылайша, тарих адамдардың іс-әрекетін айқындайды және сонымен катар олардың іс-әрекетімен де айқындалады.

К. Маркстың айтуы бойынша, адамдар «тарих» деп аталатын сценарийді жасаушылар, сонымен қатар олар оның кейіпкерлері. Олар, адамдар өздері пайдаланған сценарийдің түсіндірушілері және «сыншылары» ролінде де көрінеді. Басқаша айтқанда, адамзат оз тарихын танып білуге ұмтылады, өзінің тарихи тағдыры мен даму жолын ұғынғысы келеді.

Антикалық дүниеден казіргі біздің заманымызға дейінгі ұзақ тарихи кезең барысында тарих философиясының мәселелері мен мазмұны мәнді өзгерістерге ұшырады. Тарихи үрдістерге деген айқын көріністерге көзқарастар антикалық ойшылдардың еңбектерінде де, кейінгі кезеңдегілерде де кездесетін, бірақ философиялық ілімнің жеке тарихы философия саласы ретінде қалыптасуы «Ағартушылық» деп аталған XVIII ғасырда ғана қалыптаса бастады.

Вольтер ең алғаш «тарих философиясы» деген терминді пайдаланғанда, онымен адамзат мәдениетін әмбебапты тарихи шолу түсінігін айтқысы келсе, Гердер тарих философиясын ғылым ретінде қарастырып, ол «адамдар тарихының» жалпы мәселелерін зерттейді деді.

«Ағартушылық ғасыры» философиялық ой алдына ерекше қасарыса отырып үш мәселені қойды.

1. Адамзат санасының оған азық болатын әлеуметтік мәдени ортамен байланысы мәселесін.

2. Тарихи үрдістердегі сапалық өзгерістерге адамзат санасының («сана», «алға басушылық» және т.б.) қатыстық мәселесін

3. Сол кезеңде ашылған, яғни Маркстің сөзімен айтқанда, алдыңғы дәуірдегідей ақыл ойлық секілді емес, дүниенің «эмпирикалық әмбебаптығы», көбіне ерте буржуазиялық Европаның отарлық басқыншылығы мен экономикалық жетістіктер нәтижесінен туындаған мәселесін. Бұл әмбебаптың сонымен катар, Америкада басталып, кейіннен Француз революциясына ұласқан, адамдардың рухани дүниесін жаулап алған революциялық қозғалыстармен де айқындалды.

Тарихи үрдіс пен тарихи сананы түсіндірумен айналысатын тарихи философия өз құрамында кейбір жалпы қағидаттарға, идеялар мен алғышарттарға ие болғанымен, оларға тәуелді емес. Тарихи философияның пәндік шекарасы кең және айқын емес, яғни біздің тарихи мерзімнің ерекшелігі шекарасы туралы түсінігіміздің де кендігі мен айқын еместігі сияқты.

Тарихи уақыт жайында «жалпы» оның институттары біздің әлеуметтік ұйымдарымызсыз, мәдени құндылықтарымызсыз, әрқайсымыздың ішкі өмірімізсіз, яғни бұлардан тыс түсіндіру өте қиын. Міне, осыдан келіп тарихи философия мен әлеуметтану (әлеуметтік байланыстар мен институттар жүйесін сараптамаға алатын пән), философиялық мәдениеттанумен (адамдардың рухани бейнесін айқындаушы құндылықтар мен түсініктерді зерттейтін), философиялық антропологиямен (адами тұлғаның, тұрмыстың сұлбасын зерттейтін) күрделі қарым-қатынасқа түседі.

Тарихи философияның сонымен катар нақты тарихи ғылымдармен (мысалы: елдер, ұлттар, аймақтар тарихымен) де ара қатынасы күрделі болып табылады. Өйткені, тарихи философия өзінің айналысатын пәні табиғаты жағынан тірі, толыққанды тарихты, құрамындағы адамдардың тіршілік ету формасы мен саналы және санасыз түрткілерді, олардың сезімін, ерік-жігері мен творчестволық еркіндігін тым «теориялылық» алаңдаушылыққа ғана жатқыза алмайды. Тарих философы нақты фактілер мен фактілік пайымдаулардан бас тартпауға тиіс. Тіпті, ол көбінесе өзінің фактілік ізденістеріне жүгінуге мәжбүр.

Сонымен бірге кез келген қандай да бір беделді және терең тарихшы-фактолог, өзінің зерттеу материалдарын жинақтай келе, әйтеуір қаласа да, қаламаса да өз зерттеуінің кең түрдегі тұжырымдамасын талдап түсіндіруші ролінде, яғни тарих философы ролінде көрінуге мәжбүр болады.

Сонымен қатар қайталанбас тарих уақыты қозғалысынын аясында тарих философиясы адамдардың «өзін табуы» мәселесіне ерекше теориялық қызығушылық танытуымен де сипатталады. Міне, бүл қызығушылық философиялық-тарихи пәннің маңызды танымдық тірегін құрайды. Осыдан келіп — тарих философиясының тарихи үдеріс объективтігі мен адамдардың белсенді іс-әрекетінің ара-қатынасына, соның ішінде жекелеген тұлғалардың кызметі мен танымдық тәжірибесіне деген асқан қызығушылығы туындайды. Тарихтың субъектісі сапасында тұлға ерік-жігер еркіндігіне ие болады. Бүл дегеніміз, тұлғаның өзіндік әлемі, оның ерік-жігері, санасы мен қызметі — тұрмыстық «жағдайдың көшірмесі» емес, өмірдегі оқиғалардың әлсіз көрінісі емес, бірақ та жеке тұлға дамуының маңызды түртпектеушісі, қоғамдық өмірдің әр түрлі саласындағы қоғамдық субъектінің әрекетін сипаттайтын объективті оқиғалар мен үрдістердің әлеуметтік түрткісі қызметінің «қажетті бөлшегі» болып табылады.

Міне, осылайша, тарих философиясы алдымен ұрпақтан-ұрпаққа тағылым ретінде мұраға беріліп отыратын ой қазынасы. Субъектінің әлеуметтік мәдени құрылымдар кезіндегі өзгерістер мен нақтыланудағы даралануға қатысты алғы мәселесі, осы құрылымдардың динамикасына субъектінің жағымды немесе қиратушылық үлесі мәселесі және сонымен оның тарихи тәжірибесінің негізгі үш өлшемімен: еткені, қазіргісі, болашағымен байланыс мәселесі шығып отырады.

Сонымен қатар тұлғаның өзіндік сана-сезімінің тарихы тарихи-философиялық зерттеу барысында аймақтар, ұлттар, таптар, субмәдениеттер тарихымен тығыз байланысты болады.

Жеке тұлғалардың шығармашылық өнері мен тарих теориясы мәселесін зерттеуге қосқан үлесін анықтауға жүгінсек, мысалы, Михаил Абрамович Барг — белгілі кеңес тарихшысы, тарих теориясы мен әдіснамасы проблемаларын зерттеуші. Ол жеке тұлғалар мен кейіпкерлер тарихнамасы жанрын өндеумен де айналысқан. М.А. Барг өзінің «Тарих ғылымының сатылары мен әдістері» атты кітабында (1984) «тарихи альтернатив» ұғымын қолданбайды, бірақ «Жеке тарихи заңдардың пайда болу түрлері» тарауында «бағыттың дамуы» және «бағытты іс жүзінде асыру ықтималдығы» ұғымына талдау жасайды. Ол тарихи заңға анықтама бергенде тарихи құбылыстың тарих шындығына барынша жақын келетінін, объективтік негізгі байланысын ескереді. М.А. Барг: Қоғамдағы кез-келген өзгеріс «абсолюттік социологиялық қажеттіліктің көрінісі болып табылады, заң талаптарын іске асыру ықтималдығы оның тарихи қажеттілікке абсолюттік жағынан жақындасу дәрежесіне тікелей тәуелді», — дейді.

Дж. Вико — итальян тарихының философы. Дж. Вико «Жаңа ғылым негіздері» еңбегінде тарих философиясының топтама тұжырымдамасын алға тартты, басқа да идеялар ұсынды, оны кейініректе Г. Гегель, К. Маркс, Г. Риккерт, О. Шпенглер, П. Сорокин және басқалары дамытты. Бұлар тарих және мәдениеттану философиясының негізін қалаушылар қатарына қосылды. Дж. Вико ұсынған мәнді идеялар: тарих заңдарының нысаналығы, ұлтты дамыту топтамасы, мәдениеттің өзінділігі мен тұтастығы. Тарих заңдарының нысандылығын Дж.Вико көрегендік әрекеттің нәтижесі, деп қарады. Оның көзқарастары бойынша, тарих заңдарын табу — Құдайдың ойын адамзаттың мойындауы. Осыған байланысты, тарих ғылымы біздің өз істерімізді қалай танысақ, адамзаттың да өз істерін солай тану деп біледі, деді.

Батысеуропалық, кейіннен әлемдік философиялық ойдың ең негізгі мәселелерінің бірі -жалпы теориялық таным, философиялық ой-таным пәні ретіндегі тарих (тарихи үдеріс және тарихи таным) мәселесі болды. Ағартушылық ғасыры — адам әлеуметі рөлі мен маңызының және адамның саналы іс-әрекетінің тарихтың заңдық құрамдарының негіздемесін жасайтын тарихи философияны танып білу мен оның философия пәні ретіндегі қалыптасуына алып келді. «Адамдар тарихы», К. Маркс бойынша, сонымен қайбір онтологиялық дәрежеге, философиялық мәнге ие болды.

Европа отаршылдығының тарихына жүгінсек, олардың экономикалық және саяси үстемдігінің, өздері бағындырған халықтардың тағдыры мен тұрмыс-тіршілігі түрінде өз қолтаңбаларын қалдырғанын білеміз. Бірақта жер шарының еш бір бөлігінде дәл Латын Америкасындағыдай, отаршылдардың материалдық және рухани мәдениетінің егілуі, соншама терең нәтижелер мен олардың қайталанбас әсерге түсуі және әр түрлі этно-мәдениеттер бастамасының синтезіне әкелуі болған емес.

Қазіргі кезде біз, тарихи-мәдени процестердің ағылған жолынан ғасырлар бойы тыс қалып келген Латын Америкасының, Орталық Азияның отарлық езгіде болған елдерінің әлемдік оқиғалардың сахнасына шыққанына куә болып отырмыз. Латын Америкасы тарихын: Симон Боливар, Фидель Кастро, Че Гевара, Сальвадор Альенде, Пабло Неруда, Габриэль Гарсиа Маркес тұлғаларынсыз елестете алмаймыз. Ал, мысалы, Үндістан тарихын зерттеуге кіріскен адам, алдымен, бүл елдің егемендігі мен тәуелсіздігі үшін жан салып, азаттық жолында қажымас еңбек еткен Мохандас Карамчанд Ганди, Джавахарлал Неру -сынды тұлғалардың тарихи көзқарастарымен міндетті түрде танысуы қажет. Қоғамдық тәжірибені және қазіргі заманғы адамзат мәдениетін жаңашылдық ашылымдарымен байытқан бұл елдердің тарихы және философиялық шығармашылығы, сонымен катар өзіндік түпкі тамырларына негізделген болып табылады. Әлем ғалымдары мен философтарын қызықтырған бүл ғажайып құбылыс казіргі кезде ерекше өзектілікке ие.

Жалпы айтқанда, «Тарих - адамзат ақыл-ойының қазынасы» 10 томдық сериясының 6-9 томдарына енген материалдар көптеген ғасырлардан келіп жеткен аса зор аймақтардағы халықтардың тарихи және рухани тәжірибесін оқырмандардың ой елегінен өткізуді көздеп отыр. Антологиялық үзінділердің әрбіреуін жеке алатын болсақ, әрқайсысында өшпейтін құнды мәліметтер жатыр, олар әлемдік тарих теориясы мен философиясының даму ерекшеліктерін сипаттайды.

Мемлекеттік «Мәдени мұра» бағдарламасының «Тарих — адамзат ақыл-ойының қазынасы» сериясының жетекшісі С.Ф. Мәжитов





БАРГ МИХАИЛ АБРАМОВИЧ

ТАРИХ ҒЫЛЫМЫНЫҢ КАТЕГОРИЯЛАРЫ МЕН ӘДІСТЕРІ

КІРІСПЕ

Тарих ғылымының пәні туралы

Марксистік тарихаят — адам ақыл-ойының ұлы жетістігі болып табылады. Оның қоғамтануда жасаған төңкерісі, осыған дейін тек жалғыз жаратылыстану иемденген, объективті зерттеудің аса мығым негізіне қаланған, қоғамтанудың барлық саласының, оның ішінде тарих ғылымының да пайда болуына түрткі болған еді. «Осыған дейін тарихқа деген көзқарастарда орнаған бей-берекеттік және жүгенсіздік... таң қаларлық тыңғылықты және түзу ғылыми теориямен алмасты...». Зерттеліп жатқан шынайылықтың қозғалысы туралы заңдардың ашылуы сияқты — осыған дейін табиғат туралы ғылымдардың құзырында болған таным мақсаттары нәтижесінде, бұдан былай, тарихи әлемді зерттейтін ғылымдарға да ашық болды. Бүгінгі адамзат коғамын зерттеген сияқты, өткенді зерттеудің міндетіне, енді байланысты ойдан шығармай... оларды дәлелді мәліметтермен ашуға негізделді. Тарихи ғылым, ақыр-соңында, объективті мен субъективтінің арасында, мазмұны мен сырт пішіні арасындағы, болмысы мен құбылысының арасындағы айырмашылықтарды анықтау мүмкіндігін алудың өзі, оның шынында да өмірге келуін білдіреді.

Ғылымның жалғыз материал ретінде, құрамында — өлшеуге қажетті ауқым да, өлшенуші де, тарихтың барлық бұралаңдарының бастапқы нүктелері мен соңғы нәтижелері бар, қарапайым және анық, объективті белгіленген фактілер бар жерде, «адам баласының қарекеттері» өзінің тылсым құпия жамылғысынан айырылып, ғылымның нысанына айналады. «Субъективизм орнына (марксизм күшімен — М.Б.), табиғи-тарихи үрдіс ретіндегі, әлеуметтік үрдіс көзқарасы орнықты және бұл көзқарас болмаса, қоғамдық ғылымның болуы да мүмкін емес еді».

К. Маркс пен Ф. Энгельс жасап шығарған «қоғамдық-экономикалық формация» түсінігі, қоғамды біртұтас және даму үстіндегі ағза ретінде қарастырып, әр түрлі елдердің коғамдық тәртіптерінің «қайталануын және дұрыстығын» (В.И.Ленин) байқау мүмкіндігін ашқан еді. Осылайша, өзінің зерттеу жұмыстарын басқа елдер мен халықтардың шекарасында шоғырландыратын тарихнама ғылымы, алғаш рет тарихты кезеңдестіруге, осыдан салыстырмалы-тарихи және дүниежүзілік-тарихи құрылымдар үшін, түпнұсқалық ғылыми нышандар алған-ды. Тек «қоғамдық-экономикалық формация» категориясына сүйене отырып, тарихнама — объектіні жай ғана сипаттаудан, оның барлық қарым-қатынастары мен жанамаластыруларын зерттеуге, басқаша айтқанда, оны органикалық тұтас нәрсе ретінде қарастыруға көшкен еді.

Сонымен, тарихтағы материализм, тарихнаманы — тарихи үрдістің ең жүйелі, сынды, қатаң ғылыми теориясымен жабдықтағанының арқасында, ол адамның іс-әрекетінің идеялық түрткі себептерін мойындаумен тоқталмайтын, әрбір жағдайда «осы қозғау салатын күштердің түрткі себептері қандай екендігін» (Ф.Энгельс) анықтауға тырысатын — объективті ғылымға; сонымен катар, өзінің қорытындыларында, объективті түрде анықталатын фактілер базисіне сүйенетініне қарай — тәжірибелік ғылымға; және саралауы жағынан тіпті ең айтулы деген жеке тарихи қайраткерлердің түрткі салуынан гөрі, адамдардың үлкен массаларының, бүтіндей бір халықтың, ал халықтың астарында — бүтін бір қоғамдық таптардың қозғау салуына қарай, бастама алатын — дәл ғылымға айналады. Басқаша айтқанда, тарихтағы материализм тарихнаманы, «массалардың өмірінің қоғамдық жай-күйін табиғи-тарихи нақтылықпен зерттеу мүмкіндігін» бергеніне қарай, төлтума ғылымға айналдырған еді. Ақыр-соңында, тарихтағы материализм тарихнаманы - өзі сипаттайтын оқиғалар, түп-тамырында — жасырын болмысының бүркеуін ашпайынша, қол жеткізуге мүмкін болмайтын мақсат болып табылады, деп түсіндіретін ғылымға айналдырды. Бүл, маркстік тарихаяты, тарихнамаға (бұл жерде және әрі қарай, «тарихнама» термині тура түсінікте немесе «тарихты сипаттау» мағынасында қолданылады) өзі зерттейтін пән аясындағы теориялық қызметті жүктегенін білдіреді.

К.Маркс пен Ф.Энгельс тарихтың материалистік түсінігін ашқаннан бері, өткен бір жарым ғасыр бойы, тарих ғылымы, ең алдымен, тарихнаманың өз құралдарының көмегімен қорытылып, тұжырымдалуды қажет ететін, орасан зор фактілерге негізделген материал жинақтаған еді. Осы міндеттердің қауырт маңыздылығы, сонымен катар қиындығын меңгеріп, білудің арқасында, соңғы жылдары тарихшы-ғалымдардың арасында ғылым әдіснамасы, оның ішінде, тарих әдіснамасына деген қызығушылық жанданған еді. Осылайша, тарих ғылымында бұрыннан бері белгілі болған заңдылық, тағы да дәлелдене түскендей: фактіге негізделген материалдың, негізінен жинақталуымен ерекшеленетін кезеңдері, оны ғылыми ұғыну мен пайымдауын қажет ететін міндеттерінің басымдық танытатын кезеңдерімен алмасады. Әрбір ғылымның даму барысындағы осындай, негізінен, сыртқы әсерге қарсы қимыл танытатын сәттердің, әрине, тарихнаманың да маңызына асыра баға беру мүмкін емес. Ал ғылым өз-өзіне, өзінің машығына сырт көзбен қарауға қабілетті бола бастағанда ғана, оның таным құралдары сыналып, шыңдалып және кемелдене түседі, ал оның зерттеп отырған шынайылығы - меңгерудің жоғарырақ сатыға көтерілуінің жаңа алғышарттары пайда бола бастайды.

Әрине, әрбір ғылымдағы осындай сәттердің орнау кезеңділігі — олардың созылу уақытына, нәтижелеріне, өзіне тән ерекшеліктері мен, ен алдымен, ғылыми машықтың қозғалысына байланысты болып табылады. Бүл тарихи ғылымға қатысты болғандықтан, соғыстан кейінгі жылдардағы тарих әлемінде орын алған қарқынды өрлеу, оның рефлексиясына үлкен қозғаушы күш беріп, осыған қажетті материалмен қамтамасыз етті. Дегенмен тағы бір басқа жағдайды назардан тыс қалдыруға болмас. Қазіргі заман ғылымдарының жекеше емес, ғылымдар жүйесінде дамитыны баршаға белгілі. Бұл жүйенің түйіндерінің бірінде орын алған, шынымен, ауқымды танымдық өзгерістер қалған түйіндеріне де міндетті түрде эсер етеді. Соғыстан кейінгі кезеңде кең етек жайған, ауқымды ғылыми-техникалық көтеріліс жалпы қазіргі замандық ғылым ой-санасының категориялық-ұғымдық аппаратын айтарлықтай байыта түскені анық.

Бірақ маркстік тарихи ғылымның ғылымдар жүйесімен қарым-қатынас құру ерекшелігі категориялық жағынан - дүниетанымдық және әдістемелік негізінің тікелей емес, жанамаластырылған түрде, марксистік философия арқылы пайда болатынына негізделеді. Бүкіл ғылымдар жүйесінде де белсенді түрдегі өз-өзін тану кезеңі басталғандықтан, тарих ғылымының аясында — тарихи үрдісті зерттеудің философиялық және тарихи деңгейлерінің арақатынасы мәселесі өте өзекті бола бастады. Тарихнама қоғамның даму үрдісін «барлық нақтылығымен, алуан түрлілігімен» қоса зерттеуі тиіс деген талап - әділ қойылған талап. Бірақ «нақтылық» сөзінің астарында қандай магына жатыр екен? Оның «фактісі» жалғыз-жарымдылығы мен бірегейлігіне негізделе ме, немесе «факт» барша ортақ, екендігіне немесе қайталанғыштығына, әлде оның көзге айқын көрінуіне (немесе, кәдімгі сана деңгейінде), немесе айқын көрінгеннің астында бүркелген болмыстың деңгейіне негізделе ме? Ақыр-соңында, тарих ғылымының мақсаты тек «хаттаманы сипаттауға» негізделе ме, әлде, сонымен қатар, талдау мен талдау жолымен табылған мағлұматтарды біртүтас құбылыс ретінде жинақтап зерттеуге де негізделе ме? Бір сөзбен айтқанда, өткен мен қазіргінің тарихи білімі — ғылыми аппараттың түсініктерімен сипатталатын деңгейге ұмтылуы тиіс пе, әйтпесе, ол жылнама, баяндама, «әдебиеттің» бір түрі болып қала бермек пе, деген ой келеді.

Осындай сауалдар қазіргі заман тарихаятының идеалистік бағыттарын ұстанушылардың ортасында да арагідік даулар туғызып жататындықтан, оларға берілетін жауаптар да қарама-қайшы болып көрінуі мүмкін, бірақ олардың түпкі мән-мағынасын талдаудың арқасында, олардың шындығына келгенде, барлық тұғырдан, тарихты ғылым ретінде жоққа шығаруға тырысатынын байқауға болады. Осылайша, неокантшылдық әдіснамасын қабылдаушылар, тарихи теңселістер мен оқиғалардың абсолюттік жалғыз-жарымдылығы мен қайталанбастығына негізделетін «жеке-даралаушы әдісті» — идиографизм ғұрыптарын барынша қорғап бағады. Тәжірибеде, олардың идеалы — әлі де, осыдан бір жарым ғасыр бұрын, неміс (идеалистік) тарихаятының «атасы», тарихшы «шын мәнінде барлығының қалай болғанын» баяндауы тиіс (wie es eigentlich geschehen) деп тұжырымдаған, Леопольд фон Ранкенің айтқан тарихнама мақсаты болып отыр. (К.Маркс Ранкенің және оның ізбасарларының тарихнама әдісіне сүйене отырып, қысқаша және соншалықты дәлелді түрде, сипаттаудың сирек кездесетін шеберлігі мен үстірт қалып *ойған мағынасымен ерекшеленетін баяндаушы тарихтың түпкі мәнін ашты. Ол аплогеттер «тиянақтылығы мен шеберлігі» үшін марапаттаған, Ранкенің еңбектерін -барлық ұлы оқиғаларды «майда-шүйделер мен бос сөзге» шеберлікпен айналдырған, «анекдоттар жинағы» деп білуі, тектен-тек болмаса керек).

Басқа жағдайларда, тарихнаманы — қандай да бір мәселеге немесе тарихи кезеңге жалпылай түсінік беру мүмкіндігінен айыратын, Дильтей, Виндельбанд және Риккерттің ғұрыптарын гальванизациялауға деген наразылығын байқауға болады. Осы тұғырдан, қазіргі замандық ағылшын тарихшысы Р. Барраклоу да осыған сәйкес, тарихшылардың басым көпшілігі, өздерінің еңбектерін ғылыми зерттеудің қазіргі замандық әдістерімен байластыруға мүлдем құлықсыз деп пайымдайды. Олардың өз еңбектеріне деген қарым-қатынасы, қолымен жасаған заттарына толық қанағаттанатын, ортағасырлық қолөнершінің өз бұйымына деген көзқарасымен бірдей. Онымен қоймай, олар осындай байластырудың кажеттілігі түгілі, оның мүмкін екендігін де жоққа шығарады. Олар тарих — бұл sui generis пәні, оның негізгі құралы ішкі түйсік болып табылады деп санайтындықтан, әлі алыстан шырамытып келе жатқан қауіптен — ғылыми әдістердің тарихи зерттеулерге кірісуінен қатты шошынады. Осылайша, тарихшылардың жұмыстарын соқыр тәуекелмен және жинақтау арқылы атқарып, осының салдарынан, тарихнама әлі ғылымға дейінгі деңгейде не¬месе өткен ғасырдың басындағы жаратылыстану ғылымына жақын деңгейде болып келеді.

Батыс тарихнамасындағы «өмір философиясы» және жаңа кантшылдық әдістемесін ұстанушыларға койылатын, осындай және осыған ұқсас әділетті жазғырушылық, тарихнама «әлеуметтік ғылымдармен» тізе біріктіргенде ғана «құтқарыла» алады деген, жалған үмітке ұласады. Мұндай үміттің негізсіздігі анық: тарихнамаға «бөтен» әдістерді енгізу, тек бір жағдайда — ол ғылыми түрде «өз-өзін идентификациялағанда» немесе қандай да бір «қоғамдық ғылымдағы әдіс туралы қатаң теория» сияқты — бүтін теориялық — әдіснамалық негіздің болуын талап ететін — зерттеу пәні және оның таным мақсаттарын анық түсінгенде ғана жетістікке жете алмақ. Ал шындығында келсек, тарихнаманың марксистік емес мектептері бір ғасыр бұрынғы қалпымен — осындай негіздеуден бүгіндері де ада.

Марксистік тарихнамада бар объективті танымдық ситуация — бүл тарихнаманың бүтін ғылыми дүниетанымы, тарих барысымен сыналған диалектикалық-материалдық теориясы мен оған негізделетін әдіснамасы бар болғандықтан, сипатталған тарихнамадан түп-тамырымен ерекшеленеді. Идеалистік жағынан бейімделген тарихаятта - балама, таңдау ретінде (немесе «жалғыз-жарымдық» — немесе «баршаға ортақ», немесе «нақтылы» — немесе «абстрактілік», немесе «талдау» – немесе «синтез») ретінде алынатын шешімдер, маркстік тарихнама аясында — нәрселердің объективті барысының және оны танымның – ортақ диалектілік үрдісінің бір жағына айналады.

... Егер Маркс тарихнамасының тұғырынан алғанда, тарихи ғылым — өз пәнін түп-тамырымен зерттеуге міндетті болса, онда тарихи ғылым пәнінің өзін анықтаудағы қиындық неге байланысты екен?

Біздің пікірімізше, бұл, ең алдымен, екі және өкінішке орай — әлі де жеңілмеген теріс ұғымға негізделген: біріншіден, біздің санамызда көп ғасырға созылған тарихтың — әдеби жанр (belles lettres) ретіндегі қалпы нық бекіген. Әрине, бізді қызықтырып отырған нәрсе — өткен заман және қазіргі кездің көптеген тарихшыларының — әдеби дарынды, көркем сөз өнерін жақсы меңгергендігі емес (дегенмен, бұл ғылыми-тарихи білімді танымалдандыру міндеттерінің тұрғысынан маңызды жақтар болып табылады); олардың осы қасиеттерімен бірге — теориялық-танымдық жағынан — өткен заманда және казіргі кезде қандай тарихты жаратқаны ғана маңызды. Басқаша айтқанда, тарихи және философиялық еңбектерде соншалықты мығым бекіген, тарихи ғылым пәнін анықтауда, биікке - қазіргі замандағы ғылымдар жүйесінде атқаратын нәрселер емес, әсіресе марксистік тарихнама салдарынан атқаратын нәрселер емес, тарихшылардың ғасырлар бойы тер төккен ойлары тұғырланады.

... Тарихи ғылым пәнін анықтауда кедергі келтіретін, екінші теріс ұғым — тарихшылар сияқты, көптеген философтар да, тарихшыға қоғамдық дамудың баршаға ортақ заңдарын немесе марсистік философия ашқан және зерттейтін заңдарды меңгерудің өзі жеткілікті, және осылайша, ол, шынайылықты «өзінің барлық нақтылығымен» сипаттауға қабілетті болады деп санайды. Басқаша айтқанда, соз, осындай таным алу үшін, тікелей және тура әлеуметтік құралдарды қолдану қажет екендігі туралы қозғалып отыр.

Тарихи материализм мен тарихи ғылым арасындағы ара-қатынас — эмпиристік жылнамалаудың таза теория өрісіне қарсы тұруына негізделеді деп пайымдау, тарихты объективті түрде, ғылым ретінде жоққа шығаруды ғана емес, сонымен қатар философиялық теорияның теориялық-танымдық қызметін де төменшіктетуді білдірмек. Марксистік тарихаяттың «қоғамдық-экономикалық, формация» сияқты, шешуші категориясы — тарихтағы материализм – тарихнама құрамында және өзінің жарыққа шығаратын тарихи білімінің өрісінде, пән ерекшелігіне сәйкес категориялық білім субстратының болуын тікелей талап ететінін, дәлелдей түседі.

Кеңестік ғалымдар арасында формациялар теориясын зерттеудің екі бағыты белең алды, олар: 1) қоғамның кызметінің және дамуының тап осындай жалпы заңдарын анықтайтын, жүйелі немесе теориялық-социологиялық бағыт; 2) дүниежүзілік-тарихи үрдісті кезеңдестіру мәселесіне баса назар аударатын тарихи бағыт. Өкінішке орай, зерттеушілер теориялық-социологиялық бағыттағы зерттеу барысына, жүйенің өзінің тарихи шегі бар екендігін естен шығарып алып жатады. Бұндай жағдайларда «тарих логиканы тұмшалайтындықтан», «формация» категориясының абстрактілік-логикалық талдамасы, эмпирикадан азат етілуіне қозғау салады. Осының нәтижесінде қарастырылып отырған категорияның таза логикалық болып шығатын амалы таза операциялық талдамаға айналуға бейім келеді. Екінші жағынан, ең алдымен «қоғамдық-экономикалық формация» түсінігіне жүгінетін тарихшылар, мәселенің «жүйелік» жағына қызығушылық танытпайды. Олардың ықыласы толығымен, «формация» түсінігінің қандай да бір нақты тарихи үрдіс формаларына тигізе алатын, теориялық-социологиялық анықтау қабілеттерінің (икемділік) шамасын анықтауға ауған еді. Алайда олар бұл жағдайда осы «икемділік» түсінігінің мағынасын алдын-ала анықтауды, басқаша айтқанда, тарихи шынайылықты танудың теориялық-социологиялық және нақты тарихи деңгейлерінің арасындағы, ойшанақтылы және эмпиризмдік-нақтылының арасындағы, ақыр-соңында, ғылыми абстракция мен өзі алшақтап кеткен ақиқаттылық арасындағы айырмашылықтарды табуды да ұмытып кететіндері шын.

Қалай болғанда да, «формация» категориясындағы тарихаятты пайдалану мүмкіндіктері тарихшылар үшін де, философтар үшін де, толық іске асырылмауда. Сонымен бірге тарихи зерттеу үстіндегі коғамның кез келген мәліметтерінің формациялық қатысын анықтаудың бастапқы тұжырымдары көзге оңайлықпен шалынбайды. «Формация» категориясының тарихи мазмұнын алдын-ала теориялық талдамайынша, кез-келген теориялық абстракцияларды — берілген аймақ пен берілген дәуірінің нақтылы-тарихи шарттарына сырттай «пішіндеп» көру, ақыр-соңында, тіршілік шынайылығын «қандай да бір жаттандылыққа» салуға айналады. Философ пікірінше, «формация» категориясының мағынасында, өзінің дамуының берілген сатысындағы қоғам қозғалысының «таза қалпы» заңы сияқты, ішкі ұстаным жатыр. Әдетте, тарихта заң «таза қалпында» модификацияға ұшырамайтындықтан, тарихшы үшін бүл категорияда белгілі этносаяси қауымдастықтың құрамында қатар өмір сүретін әлеуметтік-экономикалық, қалыптар диалектикалық үрдіс ретінде қорытындыланады, яғни бүл қалыптар сол қауымдастықтағы жетекші жүйелі әлеуметтік қарама-қайшылықтардың негізі болып табылады. Ол коғамдық түрлердің сырттай алуан-түрлілігінің астарында жатқан, жоғарғы мағыналы бірлікті іске асырады. Бұл әрбір нақты коғамдағы, әрбір оның уақыттық кесіндісіндегі, өз-өзіне қарама-қайшы байланыстардың күрделі жүйесінде жасырын жатқан, баршаға ортақ нәрсенің өзі болып табылады. Жетекші, формациялық тәртіптің саны жағынан басым тәртіппен теңестіру арқылы, формациялық қатынасты білдіруге талаптану — әлі де жиі кездеседі, бірақ бұл жүйелік байланыстың сапалық нышанын оның сандық нышанымен ауыстырумен бірдей болып табылады.

...Қоғамдық — экономикалық формация туралы ілімнің қорға жинақталуындағы шешуші рөлі Гегельдің дүниежүзілік-тарихи үрдісі туралы тұжырымын материалистік өндеуге емес, Маркстің — шынайы-тарихи қызметіндегі және дамудағы нақтылы қоғамдық формацияны саяси-экономикалық зерттеуіне тиесілі. «Қоғам туралы жалпы және өрлеу туралы жалпы» ойды мағынасыз саралай берудің орнына, К.Маркс «бір қоғам мен бір өрлеудің — капиталистік өрлеудің ғылыми талдауын берді».

Бірақ, бір жағынан, «қоғамдық-экономикалық формация» категориясымен қауымдасқан тарихи дәуірдің анықтығын айырықша баса айту мен, екінші жағынан, осы категорияның барлық тарихи дәуірлерді зерттеудегі баршаға ортақ ғылыми-танымдық, маңызына үнемі назар аударудың арасында қарама-қайшылық жатқан жоқ, па екен?

Бүл жердегі қарама-қайшылық, тек сырт көзге көрінер ғана, - барлығы «баршаға ортақ» түсінігінің мағынасына енгізілетін, мазмұнға байланысты болып табылады. Формацияны тарихи әбден анық құрылым ретінде, өзіне тән, және тек өзіне лайық, қызметін атқару және өзгеру заңының көрінісі ретінде қарастыруға болады. Онда, «баршаға ортақ» түсінігі — К.Маркс капитализмнің классикалық дамуындағы елге — Англия материалына сүйене отырып, капиталистік формацияның қозғалысы заңын ашқанын ғана білдіре алады. Ол заң әрбірінің тарихи ерекшеліктеріне қарамастан, түгелдей, барлық буржуаздық қоғамдарда бар. Осыған орай, В.И.Ленин: «Теория — басқа емес, тек бір капиталистік қоғамдық ұйымды і үсіндіруге ұмтылады,» — деп жазады. Осылайша, «формация» категориясы соншалықты дәл құпталған, материалдың тарихи шектеріне жөн сілтеу — Маркстің формация тұжырымдамасы мен М.Вебердің, басқасын айтпағанда, уақыттан тысқары, тарихүстілік сипатымен ерекшеленетін — шынайылықты «идеалды үлгілеріне» ұқсас етіп, объективті түрде «құрастырудың» кез-келген талпыныстарының арасындағы түбегейлі айырмашылықтарды, айқындай түседі. Керісінше, «қоғамдық-экономикалық формация» категориясы қатаң түрде тарихи жинақталған болып табылады, осының нәтижесінде, әр түрлі әлеуметтік-тарихи тұлғаларға қарасты жағдайда, әбден нақты қоғамдық қарым-қатынастардан тысқары қалып. және бүл кезде, оның бойында олардың көзге көрінбейтін жақтары немесе, формалардың сырт пішіні емес, олардың жасырын, иманенттік болмысы астасып жатыр. Осы болмыстың әрқашан көлеңкелейтін сыртқы нышандарына қарағанда, осы мағынадағы ғылыми абстракция саралы және шынайырақ болып табылады. Оның танымдық құндылығы — шағылыса отырып, шынайылықтың сырт пішініне қарай әртекті түрлері, мазмұнына қарай — бара-бар, өзіне тән қозғалысына қарай — біртекті кейіпке енетініне негізделеді. Дәл осыған байланысты, тарих әлемінің нақтылы нысандығын — тек нысандық абстракцияның көмегіне сүйене отырып қана, ғылыми меңгеруге болады.

Адамзаттың тарихи тәжірибесінің абстрактілік көрінісі бола отырып, марксистік социология категориялары өзінің методологиялық мағынасын тек тарихпен тығыз байланыста ғана сақтайды. Әрбір ғылымның категориясы сияқты, олар бір-бірінен абстракциялық көлемі мен деңгейіне қарай ерекшеленеді. Алайда баршаға ортақ деңгейдің кез келгенінде, бүл категориялар тарихи аспектілерін сақтайды, және олардың кұрамында үнемі философиялықпен қатар, тарихи аспектілер де бар, бұл маңыздылық — басқа нышандардан кем түспегенімен, сирек кездеседі... Бүл ақиқатты естен шығару -социологиялық категориялардың тарихи шығу тегін (тарихи аспектілерін) ұмытумен бара-бар. Тарихшылардың осы қағиданы жете ұғынбауының арқасында, тарихты материалистік түсінігінің жалпы жағдайларын меңгерудің өзі — тарихи үрдістің бар күрделілігін түсінуге тура және тікелей жол ашады деген тұжырымға келіп жатады.

Егер «баршаға ортақ» сөзінің мағынасының астарында, қоғамдық құбылыстарға диалектикалық-материалистік көзқарастарын түсінетін болсақ, онда Маркстің қоғамдық-экономикалық формациялар туралы ілімі — В.И.Ленин баса айтқандай — жалпы әлеуметтік-тарихи үрдістің ғылыми теориясы ретінде немесе дүниежүзілік тарихты бөлшектеуге қажетті, нағыз ғылыми негіз ретінде қарастырылуы тиіс.

... Тарихи шынайылық әрқашан философиялық, саяси, психологиялық себептермен күрделене түседі. Осы салада зерттеуші бейтарап қалмауы тиіс. Бірақ бұның өзі аз, дүниетанымдық алғышарттардың айырықша рөлі — пәннің өзіне тән ерекшелігіне де тәуелді болып табылады. К.Маркс айтқандай, әлеуметтік-тарихи зерттеулерде микроскопты да, химиялық реактивтерді қолдану мүмкін болмағандықтан, екеуін де абстракция күші алмастыруы тиіс. Тарихи ғылымдағы абстракция күші, ең алдымен, тарихи процестің нағыз ғылыми теориясы және соның нәтижесіндегі методологияның болуына байланысты. Тарихтағы материализм (әрине, баршаға таныс «экономикалық фактордың» тұрпайы түрі емес) және оның негізінде дамыған, социологиялық категориялардың жүйесі — біздің заманымыздың зиялы тарихшысының бүтіндей немесе жартылай, ашықтан-ашық немесе ұялып, жасырын қолданатын — бастапқы талдау құралдарының жиынтығы болып табылады. Ғылым ретіндегі тарих (ғылыми социология да) осындай негізге сүйенуінсіз мүмкін емес дегенге саятын лениндік тұжырым осымен дәлелдене түскендей.

Бірақ тағы бір жағдайда — бұйым туралы түсінік пен осы заттың шынайылығы түсінігі арасындағы айырмашылықтарды ұмытқанда, немесе ғылыми абстракция мен езі алшақтап кеткен, шынайылықты барабар деп танығанда — ғылым ретіндегі тарих жоққа шығарылады.

... Тарихи ғылым, дүниежүзілік-тарихи үрдістің кеңістіктік-уақыттық заңдылықтарын зерттейді немесе, басқаша айтқанда, адамзаттың дүниежүзілік-тарихи дамуының ерекшелігі болып табылатын, этносаясаттық қауымдастықтардың тең әсерлі формация ішілік және формация аралық арақатынастары ретіндегі — оның дамуының заңдылықтарын зерттейді.

Ерекшенің болмыс деңгейі (формация ішілік түрлер), нағыз тарихи заңдылық түсінігінде айқындалатын, баршаға ортақ нәрсенің (дүниежүзілік-тарихи) өзіне тән түрін білдіреді. Әрине, философиялық көзқарас тұғырынан алғанда, бұл түсінік жалпы социологиялық заңдардың көрініс түрі ғана болып табылады, бірақ тарихнама тұғырынан алғанда да, оның белгілі бір модификация түрінде немесе тарихи заңдылық ретінде қарастырылуы да заңды. Тарихи ғылым анықтайтын заңдылықтың бірінші жағдайында — аймақтық үрдістердің абстрактілік заңнан ауытқу шамасы көрініс табады, ал екінші жағдайда — осы заңның шындығы, тарихи ақиқат ашылады, ол ақиқат - тарихшыға зерттеудің басында берілмейді, бірақ тер төгуді қажет етеді және әрбір дереккөздер материалдарын талдау жұмыстарының барысында анықталады.

Бірқатар қорытындылар жасайық. Егер тарих ғылым ретінде, кұрамында өзіне тән емес теориялық ғылымдар деңгейін енгізетініне күмән жоқ десек, ол үшін қазіргі кезде: бір жағынан марксистік теорияға сүйене отырып, осы деңгейге сәйкес тарихи материализмнің жалпы заңдары мен категорияларының арасындағы орта жолда қалып қойған категориялық білім жүйесін құру қажеттілігі; екінші жағынан, тарихшының зерттеушілік әдістемесінен асқан манызды міндет жоқ екендігін көруге болады. Олардың арасындағы осы көпірді құрмастан, осы саладағы жалпы теориялық ой түйініне негіз болатын пайымдаулар мен «тәжірибелік» білімді шынайы жинақтау мүмкін емес. Марксистік философия өзінің методологиялық қызметтерін іске асыруы үшін түсініктерінің абстрактілік жалпылығының жеткілікті шамасы болуы тиіс. Ал тарихи ғылымға, өзіне тән таным қызметтерін атқару үшін, сонымен қатар біріншілерден туындайтын — осыдан тарихи ұғынудың көкжиегіне жақын категориялар қажет.

Маркстік социология мен тарихнаманың зерттеу объектісі бір, ол — адамзаттың ғаламдық тарихы болып табылады. Бүл тарихи ғылым sui generis «жеке ғылым» ретінде қарастырыла алатынын білдіреді, ол тарихтың қандай да бір бөлек бір кезеңдерін емес және әлеуметтіктің қандай да бір жеке жақтарын емес, өзара қатынасы мен өзара шарттасуымен бірге, қоғам кызметтерінің барлық аудандары мен дамуын зерттейді. Социология мен тарихтың пән аймағын анықтаудың жалғыз мүмкіндігі, әрбір аталған пәнде зерттелетін болмыстың деңгейін анықтауға негізделеді. Осыған орай, К.Маркс 1868 ж. 11 шілдеде Л.Кугельманға жазған хатында: «Ойлау процесі белгілі жағдайлардан өзінен-өзі пайда болатындықтан және табиғи үдеріс болып табылатындықтан, шынайы ұғынушы ой бірдей болып, бір-бірінен тек дәрежесіне қарай ғана ерекшеленеді... Қалғанның барлығы — бос сөз», — деп жазады. Қоғамдық формация және оның бөлек сатысы социология үшін шынайы ағымдағы тарихи процесті түсінуінің төменгі шегі болып табылады. Тарихи ғылым үшін, формация ішілік аймақ (және оның бөлек сатылары) — зерттеу аймағы болып табылады, және оның төменгі шегі — этносаясаттық қауымдастық, ал жоғарғы шегі — берілген қоғамдық-экономикалық формацияның ауысуы мен қозғалысының тарихи заңдылықтарының көрінісі ретіндегі — дүниежүзілік-тарихи үрдіс болып табылады.

I ТАРАУ

4. Дүниежүзілік тарихи және жергілікті дамудың ырғақтарының қайшылығы туралы

Ақырғы кездері күнтізбелік уақытқа қарағанда — тарихи уақыттың ішкі күрделігі мен көп өлшемділігін анықтау үшін көптеген жұмыстар атқарылған еді. Бұл жағдайда, басты көңіл тарихқа локалды (құбылыстың, процестің, оқиғаның және т.б. ұзақтығына байланысты, оның ішкі құрылымына) уақытқа аударылатын. Бірақ, танымдық көзқарас тұғырынан, дүниежүзілік-тарихи және локалды-тарихи (ырғақтардың) «уақыттардың қайшылығына» ерекше назар аудара кеткен жөн. Біріншінің тасымалдаушысы — берілген дәуірдегі дүниежүзілік тарихтың алғы шебін сипаттайтын «соңғы шектегі формациялық аймақ» болғандықтан, онда барлық сол формацияға (және оған дейінгі формацияларға) жататын аймақтар, дүниежүзілік-тарихи ауқымдағы өзінің «тепкен орнын» анықтауға қажетті объективті шаманы иемденеді.

Осы айтылғандардың арқасында, келесі үш сұраққа жауап беру, аса қиындық туғызбайды: 1. Дүниежүзілік тарихи дәуірлердің ауысуы мен қозғалысы, аймақтық қоғамдық формалардың қозғалысымен қалайша қатынасады? 2. Өзімізді қызықтыратын мәселе тұрғысынан алғанда, бірқатар халықтардың қандай да бір формациялардан «аттап кетуі» жағдайларын қалай түсінуге болады? 3. Дүниежүзілік тарихи дамудың «бір бағыттылығы» түсінігінің локалды-тарихи дамудың «жолдарының баламалығы» категориясымен тіркесе ала ма?

Осы аталған сұрақтардың жауабын табу үшін, әрбір берілген сәттегі жоқ дегенде екі қоғамдық-экономикалық формациялардың катар өмір сүретіндігін, уақытша назардан тыс қалдыру керек. Егер осыдан кейін, осындай дәуірді (сөз қандай таптық-антагонистік қоғам туралы қозғалып отырғанына қарамастан) көзге елестетіп көрсек, онда бір жағынан — мемлекет немесе мемлекеттер тобының берілген дүниежүзілік тарихи дәуірге «қатыстылығын» анықтайтын өндіріс тәсілі, өзінің ең «таза» және «классикалық» түрінде сипатталған болса, екінші жағынан — дәл осындай өндіріс түрі бұлыңғыр немесе әлсіз көрінетін мемлекет немесе мемлекеттер тобы көрініс алады. Әрине, уақыт өте келе, шарттарды теңестіру үрдісі осы ішкі градацияларды айтарлықтай азайтатыны рас, дегенмен тарих тәжірибесі дәлелдегендей, белгілі таптық-антагонистік формациялардың бірде-бірі, өзінің талқандауынан бастап, өрістеуі кезінде сатылық алуан түрлілігінің мүлдем жойылуына қол жеткізіп, әлемнің тарихи көрінісін бір ізге сала алмаған еді.

Дүниежүзілік-тарихи дәуірдің (қоғамдық-экономикалық формацияның) қозғалысы өзіне қарасты бөлек аймақтардың қозғалысынан озық. Оған өрлеу формациясымен қатар, дамудың құлдырау сатысындағы формация да қатысты болған кезде, көрініс бұдан да бетер күрделене түседі. Бұндай ауыспалы дәуірлерде осы формациялардың әрбірінде өзінің «шекаралық аймағының» болуы мүмкін екендігін ескеруге тура келеді, ал олардың айырмашылығы — өрлеуші формация әлемдік тарих заңдарын анықтаса, тозған формацияға жататын аймақтар - сол дүниежүзілік-тарихи дәуір аясында болса да, жеке өзінің қажетінше қалпы өзгерген және аймағы шектелген заңдылықтарының негізінде тіршілік етуімен ғана ерекшеленеді. Талдаудың дәл осы деңгейінде әлемдік тарих аясындағы шынайы нормативті нәрсе белгілі бір кезеңге дейін статикалық құбылыс емес, ең кеңінен танымал ретінде емес, төтенше, тарихтағы жалғыз құбылыс болып табылатындығы анықталады. Ақырғысының шеңберіндегі заң өзінің «таза» күйінде тек классикалық (ежелгі римдік құлдық, француз абсолютизмі және т.б.) соңғы жағдайларда ғана, және басқа жағдайларда, сол процестің формасында, азды-көпті модификацияланған түрінде іске асырылады.

Заңнан барлық эмпиристік жағдайларда өзінің «таза» күйін сақтауды талап ету заңның өзін жоққа шығарумен бірдей.

Қандай да бір аймақтың тарихи дамуының баяулығы, оның дамуының берілген кезеңіндегі берілген формацияларының қарым-қатынастарының бұлыңғырлығы — жергілікті-тарихи деңгейдегі «үрдістің» барлық осындай ауытқулары, әрине, осы аймақтың тарихи жағдайларының ерекшелігімен түсіндірілуі тиіс. Басқаша айтқанда, дүниежүзілік-тарихи үрдіс берілген аймақтық үрдісті білдірмейді. Оның негіздерін тек осы жағдайды нақты зерттеу арқылы ғана анықтауға болады. Дәл осылай, екі қоғамдық-экономикалық формациялар арасындағы ауыспалы дәуірлерде, дүниежүзілік-тарихи заң, өзінің таза күйінде тек ерекше жағдайларда, дәлірек айтқанда, ескі тәртіптің алғашқы қайтарымсыз өзгерістерінің пайда болғанында көрініс алады. Сосын, дәл сол заңның көріністері белгілі бір түрде, айтылған өзгерістерді бірінші бөліп іске асырған аймақтардағы жаңа формацияның дамуы мен тіршілік ету фактісінің өзімен болса да, модификацияланады.

Дүниежүзілік-тарихи үрдіске осындай түсінік берудің негізінде, тарихтың барлық аймақтары шашыраңқы ағыстарының тарихи процесінің бірбағыттылығы туралы тұжырым жатқаны анық. Бірақ дүниежүзілік-тарихи деңгейдегі қоғамдық дамудың бағытындағы әмбебаптықты осылайша түсіну жергілікті тарихтың аясындағы тарихтың уақытша, кері аяқ алысына дейінгі «ауытқуларды» жоққа шығармайды.

Бірінші қоғамдық-экономикалық, формацияның — алғашқы қауымдық құрылымның әмбебаптығына, қазіргі кезде ешкім күмән келтірмейді: таптық — антагонистік формациялардың ретті кезектесуі (табиғи заңның даусыз болуымен бірдей) тапсыз қоғамға әкелетін сияқты, дәл осылай, ол таптық құрылымға ырықтан тыс ауысуы мен қажеттілігін білдіреді. Дүниежүзілік-тарихи үрдістің негізгі мәні осында жатыр.

Әлемдік тарихтың осы тізбегінен бірде-бір түйінді алып тастауға болмас, бұл жағдайда ол өзінің мән-мағынасын жоғалтатындықтан, бұл түйіндерді орнынан ауыстыруға да болмайды.

Жергілікті-тарихи үрдіске келер болсақ, онда, айтып кеткендей, осы жолмен халықтардың кейбірі, әлі де жүріп өтуге үлгермеген еді. Үлгергендердің бірі құлиеленушілік формацияға соқпай кетіп, рулық құрылымның ыдырау кезеңінде феодализм жүйесіне енгізілген болып шықты. Адамзаттың көпшілігі дүниежүзілік-тарихи дәуірдің басында, дамудың капиталистікке дейінгі сатысында жатты. Көптеген халықтар отаршылдықтан босап, социалистік даму жолына тұрды. Бірақ дүниежүзілік-тарихи қалыптардан осындай «ауытқуларға» ұшырау нені білдіреді екен?

Марксистік тарихаятта олар тек дүниежүзілік-тарихи процестің өміршеңдігі мен шынайылығын білдіреді. Егер тарихта осындай «ауытқулар» орын алмаса, әлем тарихы заңының өзі текке қажетсіз болар еді. «Негізгі, түпкі, маңызды бірлік, — деп жазады, В.И.Ленин, — бұзылмай, егжей-тегжейліктердің, жергілікті ерекшелігінің әртектілігіне ие болады...».

Оның үстіне, ерекше, жергілікті дамуды «ауытқу» ретінде сипаттау үшін, оның дүниежүзілік-тарихи үрдіспен ішкі байланысын жіберіп алмау қажет. «Жеке даралаушы тарих» жақтастары бұндай диалектиканы түсіне алмас. Иә, эмпиристік деңгейде жергілікті театрларда көрініс алатын тарихи даму үдеріс, ирек тәрізді, «шиелене» орындалады. Дүниежүзілік-тарихи дәуір заңының өзі, дамудың «ауытқуларына» ұшырағанда оны токтатып қоя ма, тежей ме, немесе керісінше, тепе-теңдестіріп, жергілікті тарихтың бұндай дамуын үдете түсе ме, қандай ықпал көрсететінін әлі анықтау қажет. Ал дүниежүзілік-тарихи үрдіске келер болсақ, қоғамдық даму — бірде-бір сатыдан ретсіз «секіріп өтіп», бірде-бірінен құтыла алмайды. Олардың барлығы да қажетті болып табылады және дамудың біртұтас қозғаушы үрдісінің ажырамас байланысын білдіреді. Олардың сабақтастығы мен қатаң реттілігі — тарихи дәлелденіп, логикалық негізделуі де айқындығы жағынан кем түспейді. Жекеше халықтардың тарихының кейбір түйіндерде бұндай реттіліктің болмауы дүниежүзілік-тарихи және аймақтық үрдістердің өзара әсеріне, осы қатынастардың «соңғы» және «бұлыңғыр» формаларына байланысты болып табылады.

Осылайша, егер дүниежүзілік-тарихи үрдіс формалардың «талғамдылығымен», мүмкіндігі артығырақ қалыптардан мүмкіндігі кемірек, «айырықша» қалыптарға ұмтылысымен ерекшеленетін болса немесе берілген формация шеңберінің шегіне жетуге ұмтылып, дамудың кезекті сатысын таңдауға ұмтылмауымен ерекшеленетін болса, онда жергілікті-тарихи көзқарас тұрғысынан, осы себептің нәтижесінде, даму — берілген формация шеңберінде таңдауға орын (ауытқулардың азды-көпті ауқымдағы диапазонында) қалдырады, сондай-ақ дүниежүзілік-тарихи жағынан да, әрі қарайғы дамудың келесі сатысын таңдауға да орын қалдырады.

Алайда жергілікті-тарихи «тұйыққа тірелетін» жолдардың, іске асырылмаған мүмкіндіктердің тұрып қалуы, тіпті деградациясының қаупі осында жатыр.

Осылайша, кездейсоқтық табиғи-тарихи үрдіс жағдайындағы тарих екі сатыда да «қармаланып» келе жатыр. Олардың арасындағы айырмашылық — біріншісінің анықтаушы күші қатаңырақ, ал екіншісінің шарттасу жанамалығының күштірек болуына негізделеді. Осыдан, бір жағынан, әлемдік тарихтың реттігі және оның асқан қисындылығы, екінші жағынан, аймақтық тарихтың одан ауытқуының барлық түрлері пайда болған. Үрдістің бірінші жағы оның жүйелілігінің ұйымдасқандығы мен күрделігіне, екінші жағы оның гетерогендігінің өсуіне әкелді.

ҮІ ТАРАУ

ТАРИХИ ТИПОЛОГИЯ

Тарихи типология мәселелерінің бар ауқымын түбегейлі қарастыру жеке еңбекті қажет етер еді, өйткені тарихи зерттеуде таксономикалық міндеттерді сайма-сай етіп шешу — оның бастапқы, сонымен катар барынша күрделі сәтіне жатады. Сонымен қатар бұл мәселе әлі де толығымен қарастырылмай келеді. Эмпиризммен бақыланатын тарихи үрдіс өзінің әрбір қадамында құбылыстардың айырмашылықтануы мен ықпалдасу процестерінің шытырман байланысын анықтайды. Бұл зерттеушіден біртүтас болып көрінетін нәрсені және жекешеленген және бөлек-бөлек болып табылатын нәрселерді бөлшектеуге қажетті, мазмұндық, бөлшектеудің логикалық әдістерін талап етеді.

Сонымен, егер біз әдіс пәнмен анықталады дегенге саятын қағиданы мойындайтын болсақ, онда, тарихи үрдістің түйіндерінің біріндегі ортақ, ерекше және бірлі-жарымның объективті диалектикасы тарихшыны типология мәселелерімен шұғылдануға мәжбүр етеді.

Бұл жағдайда, біз өзіміздің міндетімізді, тарихи ғылым пәніне имманенті болып табылатын, типологиялық рәсімдерді қолдануға қажетті объективті себептері бар ерекшеліктерді белгілеп, әлеуметтік-тарихи типологиялаудың нақты әдістемелерінің бірқатарымен белгіленген нәрселерге көрініс беруден қарастырамыз.

1. Мәселенің тарихынан

Бір-біріне соншалық қарама-қайшы келетін, тарихи үрдісінің болмыс деңгейін зерттеу пәні ретіндегі, тарихи танымның бастапқы шарттар мен мақсаттарының қақтығысуы, тегінде тарихи заңдылықтарды табу, сонымен қатар шынайы ағымдағы үрдістің нақтылығын сақтау, осының барлығы — тарихнама деп аталатын пәннің күрделігін ғана емес, тарихи типология әдістерін жан-жақты етіп құрастырудың орасан зор маңыздылығын білдірмек. «Тарихи түр» түсінігі, өзінің кәп мағыналығымен ерекшеленеді. Соңғы мағынасында: әдеттен тыс, классикалық сипаттағы, үлгілі бір жағдайларда — қарапайымдатылған, басқа жағдайларда — осы таптың құбылыстар жиынтығының барлығына тән нышандар сияқты, өз-өзіне тура қарама-қайшы нәрсені білдіре отырып, «тарихи түр» түсінігінің барлық шамасын да анықтайды. Ақырғы жағдайда, қатаң индукция қажет екендігі анық, немесе сырттай әр түрлі нәрселердің әрқайсысын жеке-жеке алып зерттеу арқылы, шығу тегін рет-ретімен анықтау қажет екендігі анық. Өзінің осы, қарапайым, «бүкіл индуктивті» мағынасындағы, эмпиристік бақыланатын нәрсені теңестіру - топтастыру әдісі ретіндегі типология — Дж. С. Миллге келіп тіреледі. «Түр» түсінігіне позитивистік мағына беру, жинақталған бақылау материалдарын жүйелендірудің жалғыз әдісі ретіндегі құбылыстарды сипаттамалық, формалдық жіктеуінің қалыптасуына себеп болған еді. Бұл процедуралар, біз айтып кеткендей, эмпиристік бақылауларда немесе шынайылықтың сырттай, үстеме нышандарында негізделгендіктен, онда, аталған процедуралардың, құбылыстардың сырт нышандарына негізделген материалдың, ең алғашқы тәртіпке келтіруден әрі қарай жылжи алмайтыны анық. Синхрондық және диахрондық қатарларды құруға міндетті болып табылатын, таксономикалық әдіс ретінде, позитивистік типологияның тарихнамаға енуі, өткен ғасырдың 80-60 жылдары айырықша анық көрініс алады. Бұған,бір жағынан,саяси экономияның тарихи мектебінің (Б. Гильдебранд, В. Рошер, Г.Шмоллер), екінші жағынан — тарихи-салыстырмалы әдістердің жақтастарының (Г.- Л. Мауер, А. Мейцен) жұмыстары ықпал еткен-ді. «Тарихи түр» түсінігін позитивистік тұғырдан ұғыну тарихнамадағы механисцизм мен метафизиканың жетістігіне ғана әкелуі мүмкін екенін байқау киын емес. Таксономикалық қатарлар, болмыс деңгейіндегі процестерді мүлдем сезбейтінін айтпағанда, іштей қозғалыссыз, кұрамы жағынан тұрақты және сондықтан сыртқы шектері бойынша да бұлжымас болды.

«Өмір философиясы» және неокантшылдық тарихының методологиясын, тарихи тұрғыдан, позитивизмнің «натуралистік тарихаятқа» орай әрекеті деп қарастыру қажет болса да, дегенмен, оның орнына бүл бағыттарды (түсіндірудің орнына «түсіну» әдісі де, «мәдени құндылықтарға жатқызу» әдісі де) ұсыну – типологиялаушы рәсімдердің объективтік — тарихи негіздерінен бастартып, олардың субъективті-идеалистік, спекулятивтік құрастырулармен алмастыруды білдіреді. М. Вебер субъективті-идеалистік ұстанымдарын (негізінен неокантшылдық) берік ұстана отырып, тарихи типологияны осы дағдарыстан құтқару талпыныстарын жасаған еді. Осы мақсатқа жету үшін, ол Г. Риккерттің негізгі қағидаларын В. Дильтейдің тарих әдіснамасын алынған элементтермен, сондай-ақ позитивизммен біріктіруге тырысқан еді. Нәтижесінде, ол дильтейдің психологизмі, неокантшылдықтың тарихи агностицизмнен, позитивизмнің индуктивті логикасынан тұратын, күрделі гибрид тапты. Негізінен, Вебер Дильтейден «түсінетін», бірақ түсіндірмейтін ғылым, рух ретіндегі тарих ғылымының танымдық шектерін анықтауды және сыртқы алуандығының астарында жасырынып жатқан «психикалық құрылымды» «ұстап алу» мақсатында «төселу» сияқты, өзіне тән әдісін алған еді. Риккертшылдықтың догматикасынан Вебер, біріншіден - тарихтағы түсініктердің қалыптасу әдісінің өзгешелігін аса даралаушы деп анықтаған сияқты, шынайылықты иррационалды және мағынасыз шексіздік деп тануға; екіншіден — тарихшыға танымның логикалық құралдарын алмастыратын, сөйте тұра, оның танымының нағыз объектісі болып табылатын, «құндылық идеялары» категориясын анықтауға қол жеткізді.

Ақыр-соңында, қандай да бір эмпиристік фактілерді, берілген дәуірдің қандай бір «құндылық идеяларына» жатқызу міндеті, Вебердің иделды-типтік туралы ілімінің де бастапқы міндеті болған еді. Онымен қоймай, Вебердің риккертшьшдықтан алшақтауы субъективтік ұстанымдардағы Риккерттің шамасы жетпеген жерлерін әрі қарай реттестіруге деген ұмтылысымен түсіндіріледі. Мысалы, кұндылықтарға жатқызуда — жетекші болып табылатын — Риккерттің идеялары, жоқ дегенде ресми түрде — объективті (канттық мағынада немесе сана-сезімнің трансциденталдығы мағынасында ) болып табылады, ал Веберде олардың, қандай да бір өзіндік және субъектіден тәуелсіз мәні мен мағынасы болмағандықтан, толығымен субъективті болып табы¬лады. Сонымен қатар Вебер «фактілердің» (тарихи мағынаны мойындататын) өздерін іріктеуде қолданылатын құндылықтардың өзін рационалдық негізден жұрдай деп қарастырады. Вебер құндылықты идеялардың шығу тегін көрсете отырып, кұндылықтарға «эмпиризмнен жоғарғы мағынаны» сенім береді деп, олардың иррационалдығын ерекшелейді.

Ақырында, Вебер позитивизмнен, өз көзқарастарына — мәдениет фактілерінің объективті шынайылығын (эмпиристігін) мойындауды алады. Дегенмен, олар бұл «қасиетті» тарихты жаратушылардың мәдениет фактілерді «құндылыққа» жатқызуының аркасында (бүл олардың әлеуметтік әрекеттерінде — ойлар, әрекет түрлерінде, іс-қимылдарда байқалады) иемденгенімен, келесі тарихшы үшін бұл фактілер, енді объективті шынайылық болып қабылданады. Осылайша, қоғам туралы ғылым, «тарихты тарихшы жаратады» деген түсінікке саятын, асқан релятивизмнен босатылады. Бұл сонымен қатар әлеуметтік құбылыстардың объективті және болмыстық қарым-қатынастарын мойындауды білдірмейді. Эмпирик ретіндегі Вебер, қоғам тарихындағы белгілі бір «уақытылы тұрақты» — құбылыстар болмысының (діни-этикалық ілімдердің, биліктің тұжырымдамасы мен құрылымының, шаруашылық атқару қызметінің түрлерінің) белгілі бір қайталанғыштығын байқағанымен, кантшыл ретінде, «уақытылы тұрақты»түсінігін тарихи процестің заңға лайықтылығын дәлелдейді деп танудан бастартады. Әр түрлі дәуірдегі, әр түрлі қоғамдық қабаттардағы және т.б. адамдардың әрекет себептері, қатысушы кейіпкердің әрбіреуі өзінің айналасындағы әлеуметтік тәжірибеден нені «іріктеп», нені «құндылық» деңгейіне дейін биіктететініне қарай анықталатындықтан, сөз, әлеуметтік мінез-құлықтың объективті детерминациясы туралы емес, әрбір жағдайдағы жеке қозғаушы себеп пен жеке салдар туралы қозғалады. Осыған орай, тарихтың мағынасы иррационалды болып қалады. Қандай да бір дәуірде адамдардың айтарлықтай көпшілігінің жеке себеп-салдарының ғажайып ұйқастығын байқаған тарихшының міндеті, тек, берілген әлеуметтік-тарихи мінез-құлық түрін сипаттаудан тұрады. Осындай жаппай ұйқастықты түсіндіретін ғылым — тарихшыны «түсіндіру құралдарымен» қамтамасыз ететін — социология ғылымы болып табылады.

Сонымен, Вебердің тарих әдіснамасы түгелдей эклектикалық болып табылады: бір жағынан — тарих пәні толығымен субъективті, берілген уақыттың барлық «оқиғаларына» мағына мен мән беретін, бірақ «шексіздік хаосында» тарихи зерттеу объектісі деп танылатын құбылыстар мен оқиғаларды анықтайтын, сондай-ақ әрбір дәуірде белгілі бір мәдениетке жататын — кұндылықты идеялармен қалыптасатындықтан; екінші жағынан — бұл зерттеудің өзі объективті болуы тиіс, немесе жалғыз-жарым фактілердің арасындағы себеп-салдар байланысын бекітуге негізделуі тиіс.

Дәл осы тұрғыда немесе тарих пен оны зерттеудің әдістемесінің қаузалдығын түсінуде, Вебердің тарихи даналығындағы позитившіл-эмпириктің және субъективті идеалист-кантшылдың көзқарастарының таң қаларлық үйлесімі — бәрінен де айқын көрінеді. Тарихи деп аталатын фактілер, Вебердің пікірінше, жалғыз және қайталанбас — әрбір «фактінің» алдында себеп болуы тиіс. Осы себептердің жиынтығы шексіз. Бірақ тарихшы үшін, тек «баршаға ортақ мәдени құндылыққа» жатқызу арқылы анықталатын «себептердің» ғана танымдық мәні бар. Осыдан, тарихта қайталанатын нәрсе — жеке себеп-салдарға емес, кұндылықты идеялардың трансценденталдық аумағына жатады. Осыдан, тарихта «қайталанғыштықтың» түпкі болмысы уақыттан тыс құндылықты идея мен «әлеуметтік тәжірибенің» берілген түрі арасындағы себептік байланыстың «қайталанғыштығына» негізделеді. Мысалы, Вебер «капиталистік рухты» (және оған сәйкес әлеуметтік-этикалық мінез-құлықты) белгілі бір тарихи дәуірмен мүлдем байластырмайды, «Капитализм — қандай да бір түрде, адамзат тарихының барлық кезеңдерінде өмір сүрген еді», — деп жазады ол.

Бірақ, егер қайталанатын әлеуметтік тәжірибе, белгілі бір уақыттан тыс құндылықты идеяның эманациясын ғана білдіретін болса, онда, тарихи зерттеудегі кез-келген ортақтастыру, қандай да бір жиынтықтағы жеке-дара себептерді, мінез-құлықтың белгілі бір «типіне» жанастырудың тәжірибесінің өзі болып табылмақ. Басқаша айтқанда, қаузалдық - құбылыстардың ішкі байланысы ретінде емес, оларға сырттай нәрсе ретінде көрініс табады, бүл шынайылықтың объективті қасиеті емес, өздігінен иррационалды болып табылатын нәрсені тану мақсатында іске асырылатын, зерттеушілік процедура ғана. Бірақ құндылықты идеяға жатқызу — тарихтағы мүмкін генералзацияның жалғыз түрі деп бекітетін әдіснама, осынысымен, берілген тарихи шынайылықты жаратқан құндылықты идеяны табудағы сияқты, себеп-салдық тізбекті құрудағы ашықтан-ашық субъективизмге жол ашады.

Вебердің әдіснамасындағы осындай пайымдауларға «жалғыз-жарымдық» және «баршаға ортақ» түсініктерінің арасындағы қарама-қайшылықты жеңуінің негізі ретіндегі идеалды тұр категориясысының ықпал етуіңде таң қаларлық ешнәрсе жоқ. Идеалды түр — тарихтан тысқары сияқты, тарихи да абстракция: тарихи болатыны — тарихи белгілі «мәдениет кұндылықтарын» (немесе, неокантшылар «тарихи шынайылық» деп атайтын нәрсені) тануға бағытталғандығына байланысты; тарихидан тысқары болатыны — қатаң белгілі дәуірдің объективті шынайылығының теориялық қауымдастығы да, көрінісі де болып табылмайтындықтан, ол — таза абстракция, уақыттан тыс (және кеңістікте локалды емес), тарих әлемінің алуандығын игеру үшін құрылатын, спекулятивті құрылым. Бұдан әрі қарай, «идеалды тип» — абстракция қаншалықты субъективті болса, соншалықты объективті де болып табылады: объективтілігі — құрамында «құндылықты идея» бар болғандықтан, берілген дәуірдің «мәдени құндылықтарының» жиынтығынан алшақ жатқаны (дегенмен, «идеалды түрде» оның ие болған қалыптан тыс ұлғайған және дербес мәні соншалық, шынайылықпен қандай да бір байланысы, толықтай жойылады) негізделсе, субъективтілігі — осындай (осы «идеяның» көзқарас тұғырынан алғанда, құбылыстардың жеке жақтарының ауытқуы сияқты) «идеяны» таңдауда зерттеуші өзінің қиялынан басқа ешнәрсеге тәуелді болмайтынына байланысты болып табылады. Ақыры, жалпылаушы түсінік ретіндегі идеалды тип тарихи білімнен тысқары жатады, дегенмен, біз айтып кеткендей, тарихты номологиялық зерттеуінің құралы болып табылады. Мақсаты емес, дәл құралы. Басқаша айтсақ, социологиядан жалпылаушы (идеалды-түрлік) түсінікті ала отырып, қандай жағдайларда болмасын — ортақтас болмаса да, абстрактілік деңгейдегі — қандай да бір жалпылаушы түсініктердің құрылуы, тарихтың нәтижесі болып табыла алмайды.

Осылайша, Риккерттің «жеке-даралаушы әдісін» нық ұстана отырып, Вебер генерализациялаушы түсініктердің тарихи зерттеулерде қолданудың маңыздылығы мен мүмкін екендігін баса айтады. Дегенмен өзінің мағынасына қарай жалпылау, өзі зерттейтін шынайылыққа сырттай және субъективті болып табылатындықтан, оның баршаға ортақ нышандарының жоқ екендігі анық, болғандықтан, және осының нәтижесінде, «реттеуге» жататын шынайылықтағы жетекші «кұндылықты идеяны» таңдауда қаншалықты субъективті тұғыр мүмкін болса, бірдей мәселеде соншалықты жалпылау мүмкін болады.

Баршаға белгілі веберлік идеалды-түрлік түсінік, осы ақиқатты тура сипаттай алады: капиталистік рух, бір жағынан — протестанттықтың (әсіресе кальвинистіктің) және екінші жағынан — капиталистіктің дамуының арасындағы себеп-салдар байланысын ашуы тиіс. Жекеше және таза күйінде, өздігінен алынған бүл байланыс, аталған фактілердің шынайы тарихи байланысының астан-кестеңін шығарады. Акырғы нәтижесінде, Вебердің құрылымындағы шаруашылық этиканың пай¬да болуында анықтаушы рөлді діни көзқарастар атқарып, ақырғысы шаруашылық жүйесін детерминациялайды.

Осылайша, XX ғ. буржуаздық тарихаяттың жүйесіндегі идеалды-типтік түсініктер туралы ілімнің әдіснамалық мақсаттары анық: ол тарихтың материалистік ұғымына «қарсы әрекет» — керек болса, тіпті, балама ретінде болуы тиіс. Оның рөлі, К.Маркстің әдісін «игере» отырып, Вебердің одан: а) аяқталған дәуірлерді сипаттайтын, әлеуметтік жүйелердегі құрылымды жаратушы байланыстар туралы ойды; ә) тарихи таным сатысындағы генерализациялаушы түсініктердің басты маңызын мойындауды; б) тарихи процестің әр түрлі жақтарының арасындағы қаузалды байланыстарын орнатудың терең маңызын мойындауды «ұстап» қалуымен анықтаған еді. Вебер өзінің әдіснамасына, марксистік әдістерден алынған — логикалық-әдіснамалық үлгідегі, бірқатар талғамды өзгерістер енгізуінің арқасында, тарихи құбылыстардың нағыз марксистік типологияландыру тәсілдерінің теориялық қағидаларын құруы сияқты, марксистік тарих әдіснамасына ең аз қарастырылған сала, үлкен және өзекті мәселеге айналған еді.

Вебердің сипаттауындағы әдіснамасында идеалды-түрлік нәрсенің бұлыңғыр, айтылмай қалған, әр түрлі түсініктерге бейім болған нәрселер, осы категорияға Х.Беккердің түсінік беруінде анық мағынаға ие болды. Беккер айтқандай, кез келген ғылым сияқты, тарихи таным, біз шынайылық деп атайтын нәрсенің «бейберекеттік үйіндісіне» қолданатын, жүйелі пікірлердің қолдану үрдісінің өзі болып табылады. Бірақ тарихи ғылымда осындай пікірлер, тануға қажетті нәрсені кеңістіктік-уақыттық байланыстар аясынан шығара алмайтындықтан, әрқашан жорамал болып қала беруге мәжбүр. Тарих аясында қақтығысатын жорамалды және шынайы құбылыстардың ықтималдық сипаты, табиғи-ғылыми заңның үлгісіндегі пікірлерді жоққа шығарып, оған жалғыз-жарымды жалпы, «құрастырылушы тип» ретінде алға шығатынға жатқызуды — генерализацияның жалғыз әдісін қалдырады.

Дегенмен Беккердің «құрастырылушы түрі» Вебердің «идеалды әлемінен» несімен ерекшеленеді екен? Олардың теориялық-танымдық негіздерінің қауымдастығына қарамастан, бүл айырмашылық айтарлықтай болып табылады. Ең алдымен, Беккердің тұжырымдамасында толықтай элиминацияға ұшырамаған десек те, «түр» түсінігінің өзіндегі рационалды, ішкі түйсік кезеңі тұншыққан. Беккер «төселу» туралы емес, «ойша көрініс» туралы емес, «еркін тәсілдік» туралы емес, зерттелуші шынайылықтың құрастырылуы туралы немесе оның бүтіндігін «құрастыру» туралы айтып отыр. Вебердің идеалды түрі — социологиядан алынған және жалғыз-жарымдылықтың себебін түсіндіруге арналған — генерализациялаушы құрал, бірақ оны қолдану, генерализацияның ең төменгі дәрежеде болсын, тарихи танымның мақсаты бола алмайтындығын білдірмейді. Ақырғысы — қатаң жеке-даралаушы және әдіс бойынша аксиологиялық болып қалады. Беккердің «құрастырылушы түр» — ортақтастырудың белгілі түрлері тарихи таным мақсатына жатады деген қағидаға негізделген. Бірақ, осы салада жалғыз мүмкін ортақтастыру түрі — эмпиристік ортақтастыру болғандықтан, тарихи зерттеу пәні Беккер үшін де жалғыз-жарым болып танылады.

Бұған «құрастырылушы түр» категориясының түсінігі сәйкес болып табылады. Ол «идеалды түрге» қарағанда, тарихи уақытты кезбей, толықтай айқын тарихи шынайылықтың негізінде айқын көрінеді. «Құрастырылушы типтің» «идеалды типке» қарағанда, спекулятивті сипаты азырақ және ол оған қарағанда шектеулі танымдық мақсаттарды — белгілі тарихи жағдайлардың және тек солардың себепті түсіндірмелерін көздейді. Сонымен қатар «құрастырылушы тип» — «шынайылықтың ұтымды түрі» емес, екпіні айқын (немесе қарқынды), эмпиристік референттері (немесе прототиптері) бар, «бәсең абстракциялардың» бірқатарының еркін және әдейі іріктелуі мен түрленуі болып табылады, сондықтан «құрастырылушы түр» эмпиристік фактілерді өзімен және олармен байластырудың үлгісі бола алады. Тарихи білімнің гносеологиялық алғышарттарын түсіндіруде «құрастырылушы түр» тең шамада, толығымен және түгелдей неокантшылдыққа негізделгенімен, осы айтылғанның барлығы, «идеалды түрмен» салыстырғанда, «құрастырылушы тип» категориясының тарихи ортақтастыру әдісі бойынша позитивизм логикасына жақынырақ екендігін дәлелдей түседі.

«Құрастырылушы түр» — жорамалдарды құруда, имплициттік түрде «теория» қызметін атқаруға арналған, түсінік жобасы болып табылады; «идеалды тип» құрамынан бұндай жорамалдың жойылуы тиіс — теориядан гөрі, әрбір кезде эмпиристік тексеріске жататын, түсіндіруші жорамалға көбірек келеді. Осы айтылғаннан Беккердің «құрастырылушы түрінен» қарапайым және эмпиристік ортақтастырудың логикалық құралын тұспалдауды ғана қарастыру қателікке жататынын көруге болады. Шындығында, бұл абстракция – бір қарағаннан күрделірек және әдіснамалық талаптары да жоғары. Беккер тұжырымдамасында табиғи-тарихи үрдіс (осы үрдістің өзіне имманенттік тән заңдармен детерминацияланатын) ретіндегі тарихи үрдіс көзқарасын жоққа шығару типологияны ықтималды логикамен байластыру талабында айқын көрініс алды. Басқаша айтқанда, осында танымдық көріністегі тарихи мән, ырықтан тыс, эмпиристік мазмұны (классификациялық түрі) өте жоғары және танымдық шамасы өте төмен жорамалдардың көмегімен табысқа жететін қандай да бір эмпиристік апроксимациялардың санатына қосылады.

Беккер «құрастырылушы түр» категориясының өзіне, эмпиристік логиканың айтарлықтай мәнін қосатындықтан, онда, әрине, қазіргі замандық ғылыми танымның қағидаларының бірі: «ұғынық – теория жағында жатыр, растаудың — шынайылық жағында — төңкерілген болмаса да, түрі айтарлықтай өзгереді» — дегенге саяды. Нақты және жалғыз-жарым оқиғаның эмпиристік зерттеуі өздігінен «теорияға» тіреледі, көптеген жалғыз-жарым жағдайлар соның көмегімен түсіндірілуі мүмкін. Сөйте тұра, Беккер, осы салыстырмалы және эмпиристік түсініктегі жағдайлардың қаншалықты бара-бар болғанымен, әрине, теорияның көмегінсіз жоғарырақ деңгейге жету мүмкін емес екендігін естен шығарады. Сонымен, Вебердің идеалды-типтік құрылымының субъективті-идеалистік шарттарын толықтай дерлік сақтай отырып, Беккердің «құрастырылушы типі» бірқатар, сырттай ғана болса да, ұтымды жақтарынан айырылды. Мәдениет ретіндегі, тарих аясындағы «идеалды түр» — бұдан жоғары деңгейдегі категория және сондықтан, ізденіс мүмкіндіктері аясы да кеңірек болып табылады.

Сонымен қатар «құрастырылушы түрдің» айқын көрінетін «эмпиристік мазмұны» әлеуметтік зерттеу тәжірибесіндегі Вебердің түрлеуші қағидаларының неліктен іске асырушы түрге айналғанын түсіндіреді. Дәл осы негізге сүйене отырып, құрастырушыларының тарапынан ерекше неокантшылдық, неопозитивтік және прагматизмдіктің теориялық-танымдық қағидаларының синтезі ретінде конструктивті типология пайда болды.

Осылайша, «конструктивті типологияның» бастапқы нүктесі шынайылықтың «құндылықты» көрінісі және оған негізделген, өзінің жеке нышандарының айқындалуы мен түрленуі болып қалғандықтан, оның таным мақсаты — толығымен субъективті және ерікті, әртекті «құрастырушылардың» негізіне сүйене отырып, құбылыстардың әр түрлі таптарының арасындағы ерекшеліктерді анықтаудың әр түрлі әдістеріне тіреледі.

Тәржімалаған А.

Ж. Тулеуова

БАРГ М.А., ЖУКОВ Е.М., ПАВЛОВ В.И., Е.Б. ЧЕРНЯК

ДҮНИЕЖҮЗІЛІК-ТАРИХИ ҮДЕРІСТІҢ ТЕОРИЯЛЫҚ ПРОБЛЕМАЛАРЫ

Өтпелі дәуірлердің тұтастығын ғылыми тұрғыдан зерделеу әдіснамалық жағынан алғанда ең қиын нәрсе екендігін тарихи зерттеулер практикасы көрсетіп отыр. Тарих әдіснамасының жалпы мәселелерін айқындамайынша, сонымен бірге, қоғамдық-экономикалық формациялар туралы маркстік-лениндік ілімге негізделген зерттеудің арнайы әдістемелерін жасамайынша, мұндай дәуірлердегі қоғамның функциялылық ерекшелігін ашу мүмкін емес. Және де тарих ғылымы, тек әдіснамалық ұстанымдар мен әдістемелік қолданымдарды сипаттауға ғана емес, сонымен бірге оларды жеке елдер мен аймақтардың материалдарында пайдаланылған мысалдарына да мұқтаж екендігін ескермеуге болмайды.

Е.М. ЖУКОВ

СОЦИОЛОГИЯЛЫҚ ЖӘНЕ ТАРИХИ ЗАҢДАР

[5-6] Тарих ғылымында сипаттаулықтың ішінара көбейіп келе жатқандығынан түбегейлі құтылып, тарихи еңбектерде міндетті түрде қажетті жалпылау қорытымдарын жасауға,коғам дамуының объективті заңдылықтарын ашуға көмек көрсетуге бағыт алу керек. Зерттеулердің көкейтестілігін көтерудің, оларды казіргі кездегі көптеген проблемаларды ғылыми зерттеуге тікелей тартудың негізгі жолы осындай.

Тарихты зерттеудің әдіснамалық мәселелеріне лайықты көңіл қойылмайынша тарихи жұмыстардың теориялық деңгейін көтеру мүмкін емес. Оларды жасаудың қажеттілігі үздіксіз өсуде. Бұл ғылым дамуының ішкі факторларының да, және сыртқы қоғамдық қызығушылықтардың да талаптары. Пәннің ішкі стимулдарының ең маңыздыларын ғана қозғап отырғандығымызбен, соңғы онжылдықтарда ғалымдар, теориялық зерделеуді және жалпылау қорытымдар жасауды қажет ететін өте зор жаңа фактылық материалдарды жинақтағандығын ескертеміз. Бұл материалдардың молшылығының өзі ғылыми классификациялаудың, тарихи процестерді кезеңдерге бөлудің, коғам қозғалысының объективтік заңдылықтарының жаңаша көріну формаларын ашудың, бұқара халықтың шығармашыл белсенділігінің көптүрлілігін анықтаудың мәселелерін нақтылауды қажет етеді.

Екінші жағынан, әлемдік аренада айтарлықтай күшейіп отырған идеологиялық күрес тарих ғылымын да айналып өте алмады. Тарих мәселелеріне арналған халықаралық конгрестер мен конференцияларда, тарихшы-марксистер мен басқа — идеалистік немесе тұрпайы материалистік — концепцияларды жақтаушылардың арасындағы әдіснамалық мәселелерге байланысты қарама-қарсы көзқарастардың саны көбеюде. Советтік тарихшылар мен басқа елдердегі тарихшы-марксистердің әдіснамалық мәселелерді зерттеуге деген қызығушылықтары, тарихтың нағыз ғылыми материалистік түсінігін қорғауға мүмкіндік беретін теориялық қаруды жақсы қайрап, әрқашанда күреске даяр ұстау қажеттігінен туындап отыр.

Ескеретін нәрсе, соңғы жылдары барлық әлемде тарих әдістемесі мен философиясына арналған әдебиет саны айтарлықтай көбейді, өйткені миллиондаған адамдар, өткен ғұмыр жолының мағынасын зерделеу, қазіргіні жақсы түсіну және бүгінгі коғам дамуын жетелейтін тенденцияларды анықтау үшін, адамзаттың тарихи тәжірибесіне ден қоюда. Шет елдік басылымдардың басым бөлігі бүл заңды сұранысты қанағаттандыра алмайды. Буржуазиялық, оң реформашылдық немесе ревизионистік тарихнамалардың әр түрлі ықпалдары тиген зерттеулерде, олардың авторлары тарихи білімнің объективтілігінен алдын ала бас тартып, тарихи үдеріс «танылмайды» дегенге сендіреді және оның заңдылығын жоққа шығарады.

[6] Тарих ғылымының пәні — түптеп келгенде өндіргіш күштердің қозғалысымен және соларға сәйкес келетін қоғамдық қатынастардың өзгерістерімен анықталатын, қоғам дамуын зерттеу. Бүл қос фактор — тарихи процестің негізі және бірінші себебі, дегенмен олар қоғам тарихының мазмұнының барлығын қамти алмайды.

[7-8] Бірақ бүгіндері шет елдерде маркстік ғылым өзінің міндетін қоғам өмірінің тек экономикалық жағын талдаумен шектейді деген тұрпайы түсінік таралған. Біз экономиканы зерттеудің маңыздылығын баса айтамыз, бірақ ол таптық күрестердің әр түрлі формаларының, әлеуметтік және идеологиялық құбылыстардың, коғамның прогрестік қозғалысын жылдамдату немесе баяулатудың себептеріне толық жауап бере алмайды. Тарихи прогрестің барлық компоненттерінің өзара байланыстарын зерттемейінше, оны толық түсіну мүмкін емес.

Зерттеу мақсатын осылай анықтаудың, коғамдық құбылыстарды талдауда экономикаға жетекші бастау рөлін бермей, тек тарихи процестің бір факторы есебінде ғана қарайтын плюралистік әдіспен ешбір ортақтығы жоқ. Плюралистік концепцияны қабылдаған зерттеушілер тарихи құбылыстардың ешқайсысын да терең түсіндіруге қабілеті жоқ, өйткені олардың бастапқы позициялары бұлтартпастан субъективизмге әкеледі: нақтылы жағдайда айқындаушы роль атқарады деген факторлардың біреуін немесе екіншісін тарихшы өз ойы бойынша еркін «таңдайды» . Дәлелденген бастапқы деректерге, сол үшін тұрақты критерийлерге ие болмайынша қоғам дамуының заңдылықтарын айқындау мүмкін емес. Плюрализм қорытымдар жасау деңгейіне көтеріле алмайтын позитивистік тұрпайы эмпиризмге бұлтартпастан киліктіреді. Монистік, диалектикалык-материалистік көзқарастан бас тарту зерттеудің объективтік негізін күйретуге әкеліп бұзады. Позитивтік эмпиризм, маманды тарихтың «қайталанбас», оқшау құбылыстарын белгілі бір жүйеден тыс сипаттау жолына итермелейді, тарихшыны тарихи процесті «жасаушыға» айналдырады, яғни шын мәнінде тарихтың ғылымилығын жояды. Позитивистік мектепке жататын кейбір ғалымдардың ашықтан ашық тарих ғылым мен өнердің арасынан туындайды деген сөздерін кездейсоқтық деуге болмайды.

[8] Тарихи зерттеулердің объективтік сипатын терістеудің мұндай жағдайларын, өткен уақиғаларды сол күйінде қайталау мүмкін емес деген тәрізді сілтемелермен жиі бүркемелейді. Қазіргі буржуазиялық тарих ілімінде гиперсыншылдық өте кең етек алған . Өткен кезеңдердің кез келген мұрағатының нақтылығына, олардың мерзімдемесіне күмән келтіріліп, дереккөздерін объективтік тұрғыдан сараптаудың мүмкіндігінің өзіне дау туындатылуда. Осыдан, кез келген тарихи танымның шарттылығы, оның салыстырмалығы және, соның салдарынан, жалпылау-корытымдар жасау, қоғам дамуының заңдылықтарын табу тіптен мүмкін еместігі туралы қорытынды жасалады. Шексіз релятивизм, қандайда бір «теориялық» софизмдермен бүркемеленсе де, ол шын мәнінде нағыз буржуазиялық «материалдылықтардан», таптық қызығушылықтардан туындаған.

Бүл, бүкіл әлемдік-тарихи процесті, оның жалпы заңдылығын ашатын әлеуметтік-экономикалық формациялардың революциялық ауысуының маркстік теориясына деген, тарихтың буржуазиялық «білгіштерінің» қатынасының мысалынан өте айқын көрінеді. Онымен келісу, капитализм мәңгі де емес, мәдениет пен өркениеттіліктің «шыңы» да емес дегенді білдіреді. Буржуазиялық тарихнама, әдетте, әлеуметтік-экономикалық формация деген түсініктің өзін үзілді-кесілді жоққа шығарғанымен, кейде оны М. Вебердің «идеалдық типтер» немесе У. Ростоудын «даму кезеңдері» теориясы сияқты әр түрлі суррогаттармен ауыстыруға тырысады.

[8-9] Әлеуметтік дамудың жалпы заңдылықтарын жоққа шығарудың, ерекшеліктер мен локалдықты абсолютті етудің кейде саяси туындайтынын және ұлтшылдық концепцияларды «негіздеуге» кызмет ететінін ескертпеуге болмайды. Айтарлықтай дәрежеде өзін-өзі әшкерелеген және казіргі батыстық ғылымда нашар берілетін «еуропацентризм» «азиацентризммен» жиі орын ауыстырылады. Аймақтық немесе ұлттық тарихтарды да, дүниежүзілік-тарихи процесті де ұлтшылдықпен бұрмалаушылық, жалпы алғанда буржуазиялық тарихнаманың марксизмге, тарихи процестің диалектикалық-материалистік түсінігіне қарсы күресімен тікелей астарласады.

[9] Буржуазиялық тарихшылардың кейбір бөліктерінің қоғам дамуының заңдылықтарын бекерге шығаруы, олардың проблемалық зерттеулерден микропроцестерді талдауға қашып, өте локалдық, жеке тарихтарға әуестенулерінен көрінеді. Әрине, салыстырмалық шектеулі тақырыптардың керектігін бекер деуге болмайды. Бірақта тар бағыттық зерттеулердің нәтижелерінің құндылығы, оларды біріккен адам тарихының түсінігін жүзеге асырудағы іргелі ғимараттарын тұрғызудың құрылыс материалдары есебінде пайдалану мүмкіндіктерімен анықталады. Локалдық фактілердің жақтаушысы болып, көңілді екінші қатардағы нақтылықтарға шүйілдіру де шын мәнінде буржуазиялық тарихнаманың теориялық дәрменсіздігін көрсетеді.

[9-10] Жолай ескертетін нәрсе, өткенді зерттеудің әдістеріне сандық талдауларды кеңінен енгізу жалпы алғанда сөзсіз прогресті болса да, «километрлермен» әуестену арқылы оларды абсолюттендіру пайдадан зиянды көп әкелуі мүмкін. «Километрия» — батыстық марксистік емес тарихнаманың жаппай «математикаландыру» арқылы кез-келген тарихи зерттеуге объективтік сипат беруге ұмтылуының көрінісі. Бұл, ең алдымен, буржуазиялық тарих ғылымын субъективизмнің тұнығынан шығаруға деген ниеттен туындап отыр. Бірақта тарих ғылымында математикалық әдістерді қолдану тарихи көздерді квантитивтік формалдандырудың танымдық мүмкіндіктерінің қалыбымен (рамкасымен) міндетті түрде шектеулі болатындығы айқын. Математикалық зерттеулер зерттеу әдістемесінің басқа түрлерін қайтсе де ауыстыра алмайды . Теориясыз, қорытымдарсыз, зерттелетін құбылыстардың мәніне енбейінше тарих ғылым бола алмайды.

[10] Сипаттау — тарихи зерттеудің жүйесіндегі бастапқы және қажетті буыны. Бірақ ең ұқыпты сипаттау зерттелетін факты мен құбылыстың нағыз мағынасын, оның шығу тегі (генезисі) мен тіршілігінің мәнін бағалауға мүмкіндік бермейді. Тек құбылыстарды сәйкестендіру мен салыстыру, олардың ұқсастығы мен айырмашылықтары, олардың өзіндік типтік белгілерін бөлу сипаттаудан корытымдық синтезге өтуге мүмкіндік береді, нақтылы заңдылықтарды танудың жолын ашады.

Егер берілген фактіні басқалармен байланыссыз, даралап қарастырсақ, тарихи фактінің шынайылығын анықтау, оны бағалау мүмкін емес. Кез-келген тарихи процестің ішінде, түптеп келгенде терең экономикалық себептермен анықталатын қозғалыс бар. Оған, формалары мен қарқынына, ал кейде әлеуметтік бағыттылығына да эсер ететін уақиғалардың болу орнымен және уақытымен байланысты болатын көптеген басқа факторлардың да ықпалы тиеді. Әрбір құбылыс жеке дара болмайды, нақтылы процестің құрамдас элементі есебінде болып, онан тыс пайда бола алмайды. Әрине, тарихшының, ұзақ уақыт бойына болмайтын, тарихи болмыстың жеке элементтерімен де істес болуына тура келеді. Бірақ, сондайда да ол уақиғаны немесе фактыны түсіндіру мүмкіндігі, оларды туындатқан барлық жағдайларды ескергенде ғана болады. Тек соларды анықтау ғана тарихи фактының басқалардың қатарындағы орнын белгілеуге мүмкіндік береді.

Тарихи құбылыстарды ауқымы кең тарихи процестің нақтылы жақтары, элементтері немесе «құрылымдары» есебінде қарауда оларды тек дамуда ғана емес, теория бойынша статикада да қарауға болады. К. Маркс пен Ф. Энгельс, тарихи процеске тән динамизмді айрықша атап, оны, ен алдымен, қозғалыс деп қарастырды. Бұл қозғалыстың заңдары қандай?

[11] Тарихи фактілер мен уақиғалар тәржімалауды қажет ететіндігі туралы түсінік атам замандарында-ақ болған. Тарихи процестің заңдылықтары туралы идеяның ұрығын Фукидидтен табуға болады. Полибий, тарихта қайталанулардың бар екендігі, шамасы, кездейсоқтық емес, деп ескертті.

[11-12] Жаңа заманда коғам дамуының заңдылықтарын анықтауға деген талпыныстар бірнеше рет жасалды. Ж. Кондорсье, онан кейін О. Конт, әсіресе оның ізбасарлары Д.-С. Милль және Г. Спенсер тарих ғылымын дәлденген пәндер қатарына «көтеруге» тырысты. Бірақ бұл әрекеттер дәрменсіз болды. Тек К. Маркстің ашқан тарихты материалиста түсіну ғана өткенді зерттеуді нағыз берік іргетасқа орнықтырды. Сансыз ойдан алынған болжамдардың, таза спекуляцияның, ал кейде нағыз тамаша, тіпті дарынды жорамалдардың орнына дәл білім келді. Тарих ғылымы ғаламат фактылық материалдарды — өзінің зерттеу объектісін зерделеуге мүмкіндік алды. Бұған қуатты күш болып табылатын «объективтік заңдылық» деген категорияны әлеуметтік танымның құралдарына үйлесімді енгізу арқылы қол жетті.

[12] Заң, яғни құбылыстардың (мәністердің) өзара тәуелділігі мен байланыстары, тарих біліміне мықтап еніп, оларды жүйеге, яғни нағыз ғылымға айналдырды. Гегельдің «Логика ғылымын» конспектілегенде, В.И. Ленин, «заң түсінігі адамның әлемдік процестің бірлігі мен байланысын, өзара тәуелділіктерін және тұтастығын түсінуінің бір сатысы» деп көрсетті. В.И. Ленин заң түсінігін «мәністердің немесе мәністер арасының қатынастары» есебінде тұжырымдады.

Тарихтың материалистік түсінігі қоғам дамуының жалпы заңдылықтары туралы ғылымды — тарихи материализмді құруға мүмкіндік берді. Мыналардың бәрінің — базис пен қондырғының өзара байланыстары, қоғамдық құрылымның өндіргіш күштердегі өзгерістерге сәйкес өзгеруі, қоғамдық сананың коғамдық болмыстан тәуелділігі және де басқаларының — қоғамды тұтас алып қарастыруға қатысы бар. Сондықтан оларды жалпы социологиялық заңдар деп атайды. Олар барлық коғамдық құбылыстарды түсінудің негізін құрайды, және сондықтан барлық басқа қоғамдық ғылымдар, тарихты да қоса алғанда, тарихи материализмге сүйенеді. Сонымен бірге әрбір арнайы қоғамдық пәндер, әдетте, қоғамға тұтасымен қатысы жоқ, оның әрекеттерінің ең нақтылы жақтарымен байланысты заңдылықтарын ашады және зерттейді.

Өткен туралы ғылым, тарихи материализммен салыстырғанда, көбіне коғам дамуының жеке заңдылықтарын зерттейді. Олар тарихи заңдылықтар деп аталады. Ф. Энгельс, «сырттай кездейсоқтық ойындары болып жататын жерде, сол кездейсоқтықтың өзі әрқашанда ішкі, жасырын заңдылықтарға тәуелді. Барлық мәселе тек осы заңдарды ашу» , деп жазды.

[12-13] Егер тарих барысындағы заңдылықтардың көзін, әдетте, қарама-қайшылықтық сипатта болатын пенделік әрекеттер мен ынталардан іздейтін болсақ, онда кездейсоқтықтардың үстемдігінен босанып шыға алмаймыз. Жеке қайраткердің ынталарының қандай болғандығына қарамастан, өткенге қанағаттанарлық тәржімалар бере алмайды. Әр кездері ірі уақиғалар, тек жеке пенделердің өміріндегі емес, адамдардың өте үлкен топтарының, — бүкіл халықтың немесе қоғамдық таптардың, — өміріндегі маңызды өзгерістерді туындатады. Қоғам дамуының заңдылықтарын айқындаудың бір ғана сенімді жолы — адамдардың өте үлкен топтарын қозғалыстарға келтіретін, немесе, олардың тағдырында, Ф. Энгельс айтқандай, «ұлы тарихи өзгерістерін» туындататын нәрселерді зерттеу. Әрине, барлық жағдайларда ғалымның, мұндай «ұлы тарихи өзгерістердің» шынайы себептері адамдардың санасында үстемдік ететін идеялар мен түсініктерде бұрмаланатыны немесе тіпті фантастикалық түрде бейнеленетіні сирек еместігімен есептесу қажет. Бұқара мен оның идеологтарының, көсемдерінің түсініктері шындықта болып жататын түбегейлі өзгерістердің сипатына әрқашанда сәйкес бола бермейді. Олардың нақтылы деректерін зерттеу мен салыстыру арқылы сипатталатын мәнінің, яғни коғам қозғалыстарының, қыруар кездейсоқтықтардың сыртында қаншалықты терең жасырылған және бүркелген болса да, объективтік заңдылықтарды анықтаудың кілтін бере алатын мүмкіндіктері бар.

[13] Ф. Энгельс, қоғам дамыған сайын экономикалық қатынастардың сөзсіз үстемдік етуі ашылып, жалаңаштана түсетіндігін толық негізде басып айтты. Осы мағынада, мысалы, феодалдық немесе құлдық қоғамдармен салыстырғанда, объективтік заңдылықтардың әсерін капиталист» коғамда анықтау оңайырақ. Буржуазиялық өркениет, экономикалық белгілердің негізінде анықтауға көнетін, қоғамның таптарға айқын бөлінуімен байланысты.

К. Маркске дейінгі буржуазиялық ғылымның (Ф. Гизо, Ф. Минье, О. Тьерри) таптардың және таптық күрестің бар екенін мойындағаны белгілі. Ф. Энгельс: «Сонымен, кем дегенде жаңа тарих үшін, кез-келген саяси күрестің таптық күрес екендігі және кез-келген таптардың өздерінің бостандығы үшін күресі, мәжбүрлілікпен болатын саяси формасына қарамастан, себебі кез келген таптық күрес саяси күрес болатындықтан, түптеп келгенде, экономикалық бостандық үшін жасалатындығы дәлелденді» , деп көрсетті.

Марксизмнің осы бір іргетастық қағидасында саяси өмірдің өзінің экономикалық алғашқы негізінен тікелей тәуелді екендігі айқын тұжырымдалған. Мемлекет тарихын, саяси және идеялық күрестерді материалдық, экономикалық қызығушылықтардан болатын әлеуметтік күштердің, қоғамдық таптардың қақтығыстарынан бөліп түсіну мүмкін емес. Егер бір-бірінен бөлек қарайтын болсақ, онда қоғам өміріндегі саясаттың да, экономиканың да, руханияттың да ығысулары мен өзгерістерін түсіндіру мүмкін емес.

[13-14] Жоғарыда аталған қоғам қозғалысының үш жағын жасанды түрде бөлшектеу казіргі буржуазиялық тарихнамаға тән тенденция болып отыр. Саяси немесе әлеуметтік тарихтардың дербес қаралуы сирек емес. Салыстырмалы түрде алғанда, оларды экономикалық дамумен байланысты қараудың орнына әлеуметтік санамен байланысты қарау талпыныстары жиірек жасалады. Буржуазиялық тарихшылардың көпшілігі экономика тарихын саяси құбылыстардан тыс қарайды. Идеялардың тарихын зерттеу, әдетте, экономикалық процестерді талдаудан бөлек алынады, тек кейде ғана қоғамның саяси өмірімен салыстырылады. Кейде мұны, зерттелуге керекті нақтылы тарихи материалдың көлемінің ғаламат өсуінен объективті түрде туындайтын тарих ғылымының өзінің ішкі бөлшектенуімен және мамандануымен түсіндіреді. Әрине, «құшаққа симайтынды құшақтай алмайсың». Тарих ғылымының аясында, тарихи процестің белгілі бір жақтарын зерттеу үшін маманданатын субпәндердің қатарының пайда болуы толығымен табиғи нәрсе. Бірақ мәселенің мәнісі мұнда емес.

[14] Кез-келген мамандықтың тарихшысы, өзі зерттеуге алған арнайы тарихи құбылыстардың жиынтығы жалпы тарихи үдеріс тұтастығының көптеген құрамдастарының бірі екендігін, сол бір тұтастықтың бір жағын ғана құрайтынын ескермейінше, арнайы тарихи құбылыстарға толық объективтік талдау бере алмайды. Өткеннің бір жағын абсолюттендіру оны қалайда бұрмалауға әкеледі. Мысалы, өнер тарихы аясында маманданған ғалымнан сол дәуірдегі саяси және экономикалық процестер мен құбылыстарды зерттесін деп талап ету жөнсіздік болған болар еді. Бірақта, арнайы аяға, нақты алғанда өнер тарихының аясына жататын оның зерттеу қорытындылары мен бағалары дұрыс болуы үшін, тарихшы тарихи «фоннан», яғни басқа факторлардың, ен алдымен экономикалық факторлардың пәрменді әсерлерінен үстірт (абстракцияланып) кете алмайды. Әрине, оларды басқа тарихшылар нақтылы зерттейтін болады. Дегенмен тек осындай зерттеулердің сомасын объективтілікпен ескеру, байыпты ғылыми қорытымдар жасауға ғана емес, және де тұтас тарихи процестің жеке құрамдарын, бөлек жақтарын дұрыс түсінуге мүмкіндік ашады.

Бұл, тарихи білімдердің мәжбүрлілікпен жіктелуі мен бірігуі процесінің бірге жүрген жағдайда ғана, маманданған зерттеулердің негізделген және объективтік ғылыми қорытымдарын қамтамасыз етуге болатындығын көрсетеді. Өткен тарихтың барлық компоненттерінің күрделі өзара әрекеттерін біртұтас есебінде алып, кешендік қарастыру — қоғамдық дамудың ішкі заңдарын ашудың бір ғана мүмкін жолы.

[14-15] Ф. Энгельс досы К. Маркстің қабірі басында сөйлеген сөзінде оны «қазіргі ойшылдардың ішіндегі ең ұлысы» деп сипаттап және оның еңбектерін санап көрсете келе, олардың ішінен оның ашқан қоғам дамуының заңын бірінші орынға қойып: «Дарвиннің ағзалық әлем дамуының заңын ашқанындай, Маркс адам тарихы дамуының заңын ашты: адамдар саясатпен, ғылыммен, өнермен, дінмен айналысуы үшін, ең алдымен, тамақтануы, ішуі, тұрғын үйлі болуы және киінуі керек және т. б. қарапайым факт осы уақытқа дейін идеологиялық қабаттардың астында көрінбей келген; сондықтан, өмірге тікелей керекті материалдық нәрселерді өндіру және де әрбір халықтың экономикалық дамуының нақтылы сатысы немесе дәуірі, мемлекеттік мекемелердің, құқықтық көзқарастардың, өнердің және тіпті адамдардың діни түсініктерінің де негіздерін құрайды, және осы тұрғыдан олардың түсіндірілуі керек, — керісінше емес, осы уақытқа дейін істеліп келгендей» .

[ 15] Қоғам дамуын зерттеуде ғалым объективтік заңдылықтардың екі түрімен істес болады: біріншіден, біріншілік маңызы бар, марксизм ашқан жалпысоциологиялық заңдар, және, екіншіден, әдетте, зерттеудің өзінде айқындалатын, тарихи заңдылықтар. Жалпысоциологиялық заңдылықтарды зерттеу тарих ғылымының міндеті болмаса да, ол, әрине, нақтылы жерлердегі жағдайлар мен уақытта, тарихи үдеріс барысында, осы заңдардың қалай әрекет ететіндігін анықтайды. Бірақ оның басты міндеті, әлеуметтік қозғалыстың көп түрлілігіне әсер ететін жалпы социологиялық заңдылықтарды ескере отырып, олардың жекешелеу тарих заңдылықтарымен ара байланыстарын анықтауға бағытталған. Жалпысоциологиялық және тарих заңдылықтары өзара тығыз тәуелділікте, үздіксіз өрілген.

Жалпысоциологиялық және тарих заңдарының байланыстары туралы мәселелердің арнайы назар аударуға лайық екені толығымен табиғи нәрсе. Ең алдымен, жалпы социологиялық және тарих заңдылықтарының жақындығын және ұқсастығын ескерту керек .

Кез-келген, тіпті ең абстрактылы социологиялық заң, сонымен бірге тарих заңы да болуы, біріншіден, ұзақ уақыт бойына әрекетте болғандықтан ол өзгеріссіз қалмайды деген мағынада, және, екіншіден, оның ашылуының өзі — нақтылы тарихи тәжірибені, практиканы, қайталануды салыстырудың, талдаудың және қорытымдаудың нәтижесі. Жалпысоциологиялық заңдардың мәні олардың коғам дамуы мен қозғалысының ең жалпы принциптерін ашу екендігі күмәнсіз, яғни олардың енетін нақтылы формаларынан тәуелсіз. Тарих заңдары нақтылы-тарихи жағдаяттарда қимылдар жасайтын жалпысоциологиялық заңдардың механизмін ашады. Осы жағынан олар жалпысоциологиялық заңдарға бағынышты.

[15-16] М.А. Барг «тарихи заңдылықтарды жалпысоциологиялық заңдармен бытыстырудың әлі де жалғасып жатқандығын» ескерте келе, тарихтың ғылым есебіндегі негізгі танымдық міндеті «белгілі бір жағдайлардың тоғысуында социологиялық заңның шынымен қалай жүзеге асатындығын ашу» деп біледі. Қондырмадан базиске қарай өтетін «кері байланыстар» ерекше рол атқарады. «Социологиялық заңдардың әмбебаптығы болғанымен, жеке халықтардың тағдырының бай көрінісі дәл осы байланыстар арқылы жасалады. Бұл жерде жеке қоғамдардың пәрменділіктерінің деңгейлері ғана емес, шын мәнінде бір ғана тарихи процестің өз ерекшелігі, әр халықтың өзіне тән тарихи тұлғасы сөз болып отыр» .

[16] Бірақ тарих заңдарының рөлі жалпысоциологиялық заңдылықтарды нақтылаумен тамамдалмайды. Генетикалық тұрғыдан олар жалпысоциологиялық заңдармен байланысты, бірақ дербестіктері де бар, және, өз орайында, қоғамның жеке формаларына немесе даму кезеңдеріне жататын азды-көпті өзіндік сипаты бар тарихи заңдылықтар өзара тәуелдене матасқан байланыстардың және өзара себептіліктердің жүйесін құрайды. Жалпысоциологиялық және тарихи (салыстырмалы алғанда жалпылау да, дербестеу де) заңдардың шартты түрде диалектиканың жалпы, ерекше және жекеше категорияларымен белгіленуі мүмкін . Мәселені осылай қою бір заңдылықтарды екіншілеріне қарсы қоюды толығымен жояды. Керісінше, бұл олардың байланыстарын және өзара кірігуін топшылайды. В.И. Ленин «... жеке, жалпыға әкелетін байланыстан тыс тіршілік етпейді. Жалпы жекенің ішінде және жеке арқылы ғана болады. Кез-келген жеке (бұлай да, олай да) жалпы болып табылады. Кез-келген жалпы жекенің (я жағының, я мәнісінің бөлшегі) бөлшегі болып табылады» , деп түсіндірді.

Өндірістік қатынастардың өндіргіш күштер деңгейіне міндетті түрде сәйкес келу заңы — жалпысоциологиялық заңдылықтың көптеген жеке тарих заңдарын айқындайтын рөлінің мысалы. Бүл жалпысоциологиялық заңның, барлық әлеуметтік-экономикалық формацияларды бір-бірімен байланыстырып тұрғанындай және, сондықтан, қоғам дамуын біртүтас табиғи тарихи үдеріс есебінде қарауға мүмкіндік бере алатындығынан, жеке заңдарға үстемдік ететіндігі сөзсіз.

Антагонистік формациялардағы таптық күрес заңы, өз орайында материалистік диалектиканың қарама-қарсылықтың бірлігі мен күресінің жалпы заңынан туындай отырып, жалпысоциологиялық, заңдылықтардың тағы бір маңыздысы болып табылады. Таптық күрес заңының әрекет ету ауқымы өте кең, оның нақтылы көріну деңгейлері өте әр түрлі — формациялықтан әлеуметтік ағзаның «төменгі» қарапайым клеткаларына дейін.

[16-17] Келесі, бірінші жалпысоциологиялық заңдылықтан туындап, қоғамдық ғылымдар үшін іргетастық маңыздылығы бары: әлеуметтік-экономикалық формациялардың прогрестік орын ауыстырулар заңы. Ол, өз орайында, нақтылы әлеуметтік-экономикалық формациялардың қозғалыстарының (пайда болуының, дамуының және құлдырауының) жалпы принциптерін де, жеке элементтердің не¬месе кезеңдердің нақтылы даму нормаларын да ашуға арналған, өзара тәуелдене матасқан тарих заңдарының тұтас қатарының «рубасы» болып табылады.

[17] Өзінен-өзі түсінікті нәрсе, тарих заңдарының тұтас күрделі «иерархиясын» абстрактылық-қисындықпен құрулар арқылы шығару мүмкін еместігі, оның деректерді терең және өте толық тарихи зерттеудің қорытымының нәтижесі болу керектігі. Жалпысоциологиялық және тарих заңдары кейде қисындық және эмпирикалық категориялармен салыстырылады. Мұндайда жалпысоциологиялық заңдар қисындық, ал эмпирикалық деңгейдегі қорытымдаулар тарихилық есебінде қаралады. Бұлай қарсы қою, біздің түсінігімізше, аздаған жеңіл таптық болып табылады. Қоғам дамуы заңдарының қайсысының болса да — жалпылауларының да, жекешелеулерінің де — қисындық пен тарихилықтың бірлігі болып табылатын себебі, нақтылы қоғамның даму тенденциясының бастаушысы болып табылатын тарих заңында қисындылықтың өзегі міндетті түрде бар . Тарих заңы алаңсыз қатаң сипатта болмайды. Ол нақтылы қоғамдық ортаның қозғалысының жалпы бағытын анықтайды. Бұл қозғалыстың өзі адамдар арқылы жүзеге асады, сондықтан ондай-мұндай ауытқуларға ұшырайды, әр түрлі «себептерден» уақытша шегінеді де, тек түптеп келгенде өзінің жолын салады. <„.>

[17-18] Тарихи процестегі қисындылық формациялық және формацияаралық кеңістікке, ал тарихилық — формацияның ши¬не сәйкес келеді-міс деген көзқараспен де келісу қиын. Біздің пікірімізше, мұндай процестерді қарастырғанда әр түрлі масштаб - тар қолданылады деген дұрысырақ болар еді. Олай болса, бірінші жағдайда, яғни сөз формациялар туралы болғанда абстракцияның рөлі артады. Абстракциялық-қисындық бұл жағдайда да тарихилықты толық қамтымайды. Қисындылық пен тарихилықтың диалектикалық бірлігі олар тепе-тең, бұл екі ұғымның арасында айырмашылық жоқ дегенді білдірмейді. Тарихи уақиғалардың қоғамның дүниежүзілік-тарихи дамуының қисынымен айқындалатынындай реттілікпен болмайтындығы сирек емес. Бүл әлеуметтік-экономикалық формациялардың орын ауысуларының мысалдарынан аса айқын көрінеді — жеке коғамдардың белгілі жағдайларда, дамудың құлдық немесе капиталист» кезеңдерінен айналып өту мүмкіндігінен көрінеді. Сондықтан, бірінсіз бірі бола алмайтын болса да, қисындықты тарихилыққа жәй ғана тели салуға болмайды. Тарихи зерттеудің ауқымы неғұрлым кең болса, олардың бірлігі соғұрлым айқын көрінеді.

[18] Мұнымен басқа сұрақ та байланысты. Зерттеудің формациялық деңгейінде, яғни әлеуметтік-экономикалық формацияларды тұтасымен алып зерттеген кезде, тек қана жалпысоциологиялық заңдылықтар ғана қолданылуы мүмкін деген пікір бар. Біздің пікірімізше, шындығында, әлеуметтік-экономикалық формацияларды адам қоғамының дамуының ірі кезеңдері, немесе сатылары есебінде зерттегенде теориялық абстракцияның дәрежесі мен мағынасының артатыны, жалпысоциологиялық заңдарға маңызды рөл берілетіні сөзсіз; алайда жоғарыда көрсетілген көзқарас ретсіз. Оны жақтаушылар шын мәнінде әлеуметтік-экономикалық формациялардың, тек қана қисындық абстракция ғана емес, тарих реалдылығы болып табылатынын терістеуден шығады. Әлеуметтік-экономикалық формацияларда, жалпысоциологиялық заңдылықтардан басқа да, формациялардың әрқайсысына толық тән арнайы тарих заңдылықтары да әрекет жасайды. Ғылыми коммунизмнің негізін салушылар капиталистік формацияға тән тарих заңдылықтарын ашты. Сонымен бірге бұл заңдардың нақтылы-тарихи сипаты бар. В.И. Ленин анықтаған капитализмнің монополист» кезеңіне өтуінің тарихи заңдылығын еске алу да жеткілікті. Бұл экономикалық және де тарихи заңдылықтың ашылуымен сабақтасып, басқа да жекелеу, бірақ капиталист» формацияның мәнісін толық түсінуге аса қажетті, заңдар қатары анықталды. Тарих заңының мысалына, барлық еуропалық елдердің буржуазиялық революцияларының тәжірибесін зерттеу негізінде В.И. Ленин ашқан, буржуазиялық демократияның сипаты және демократизмнің дәрежесінің өзі, шешуші сәттерде гегемонияның буржуазияға емес, «төмендегілерге» өтетіндігінен тәуелді деген тұжырым да жатады.

Жалпысоциологиялық заңдар өз мәнінде тарихи заңдылықтар да болып табылатынын, біз жоғарыда көрсеткенбіз. Мысалы, өндірістік қатынастардың өндіргіш күштердің дамуына мәжбүрлілікпен сәйкес келуі туралы әмбебап заң сияқты, жалпысоциологиялық заңдардың айтарлықтай бөлігін экономикалық заңдар деп атауға негіз аз емес.

[19-20] Маркстік социологияда, яғни тарихи материализмде, жасалып жатқан жалпысоциологиялық заңдарды білу, зерттеліп жатқан деректердің объективтік түсіндірмесін табуда тарихшыға көмектеседі. Тарихи зерттеудің теориялық міндеті айтарлықтай танымал жалпысоциологиялық заңдылықтардың әрекетін көрсететін айшықты көріністер (иллюстрациялар) жинақтау емес, олардың әр түрлі нақтылы-тарихи жағдайлардағы механизмдерінің функцияларын анықтау. Нақтылы қоғамның уақыты мен орнының, еңбектің табиғи жағдайлары мен өндіргіш күштерінің деңгейінің түбегейлі айырмашылықтары жалпы заңдылықтардың көріну кейпінің (формаларының) үдеуін немесе, керісінше, бәсеңдеуін туындатуы сирек емес. Сонымен, заңдылықтардың белгілі бір жиынтығының ықпалымен болатын тарихи үдеріс мистикалық жазмыштықтан алаңсыз ада.

[20] Тарихи дамудың біркелкі еместігі және көгі нұсқалылығы, формациялық деңгейден қашықтап және «кездейсоқтықтарға» аса бай жергілікті тарихқа жақындаған сайын айқындалады. Осындай зерттеу өрісінде ғалымдар асқан қиындықтармен кездеседі, сонымен бірге өзі жасайтын теориялық тұжырымдар мен қорытымдарға кеңістік ашылады. «Жалпы социологиялық заңдармен байланысты болса да, олармен ғана тамамдалмайтын, тарих заңдылықтарының көп түрлілігі тарихшының байыпты және сыни назарымен ашылады. Қоғам өміріндегі экономикалық, саяси және идеологиялық, процестердің өзара байланыстарын зерттеу арқылы, зерттеуші ерекше тарихи заңдылықтарды аша алады. Жалпы социологиялық заңдар осындай өзара әсерлердің материалдық негіздерін ашады, тарихи дамудағы экономиканың, саясаттың, идеологияның атқаратын рөльдерін көрсетеді. Бірақ нақтылы берілген жағдайлардағы бұл процестердің өзара байланыстары кезінде ашылатын заңдылықтарды анықтау — тарих ғылымының ісі»

Нақтылы тарихи процесте жалпы әрқашанда ерекше арқылы көрінеді. Сондықтан, фактілерді зерттеу кезінде оларды бөліп алу критериіне жалпылық, заңдылық жатады .

[20-21] Ғалымдар пайдаланатын жалпысоциологиялық заңдар оларға тек жалпы бағдар береді және өткен құбылыстардың бәрін түсіндіру үшін ешқандай да әмбебаптық ашқыш бола алмайды. Зерттеуші, ерекшелік пен жекешені сипаттайтын нақтылы-тарихи уақиғалардың терең қабаттарын танудың жоғарғы қабаттарынан неғұрлым «төмендеп» және тереңдеген сайын, материалдарды өздігінше қорытымдау мен теориялық зерделеу қажеттілігі соғұрлым өсе түседі. Әрине, бүл, мамандардың тапқан фактілік құжаттық деректерін алдын ала тексеру, айқындау және сыныптаудың (классификациялаудың) орасан жұмыстарын атқаруды қажет етеді. Тарихшы, өзінің зерттеу аясында шыққан тарихнамалық мұрамен толық қаруланған болуы керек. Тек осындай үлкен және күрделі жұмыс біткен соң, қайта ашылған заңдылықтар, жана тарих заңы туралы айтуға көбіне жол бере бермейтін, байсалды өзіндік теориялық қорытымдау жасау мүмкіндігі туады.

[21] Тарих заңдылықтарын айқындау, тарихи процесте қайталанатын фактілер мен құбылыстарды жинақтау мен зерттеулер өтті дегенді білдіреді. Әрине, бұл жерде, іс жүзінде болуы мүмкін емес, механикалық қайталану туралы сөз болып отырған жоқ, гәп, бірдей себепті тәуелділіктерді көрсететін құбылыстарды зерттеулер арқылы, ортақ кезеңге жақындығынан болатын жағдаяттардың сәйкестігін анықтауда. В.И. Ленин, жалпы ғылымдық қайталану критериі ең алдымен өндірістік қатынастарды талдауда өзінің растығын тапты, бұл соңынан әлеуметтік аяда, «әр түрлі елдердегі қоғамдық, көріністерде» қайталанғыштығын анықтауға мүмкіндік берді . Құбылыстардың қайталанғыштығы олардың тепе-тендігі деген емес. Сондықтан, жалпы заңдылықты анықтау, осы заңның әрекетін көрсететін жеке құбылыстардың ерекшеліктерін зерттеу міндетін алып тастамайды . «Даму процесіндегі құбылыстарды салыстырып зерттеу танымды терең (мысалы, құбылыстардың заңдылықтарын табу, олардың жаңа сапалық жақтарын ашу) және жан-жақты (мысалы, танымның фактілік негіздерін кеңіту) байытады. Салыстырмалық-тарихи зерттеу құбылыстардың эмпирикалық сипаттамаларымен шектелмейді: диалектикалық-материалистік түсінікте ол ойдың нақтылықтан абстаркциялыққа қарай қозғалысынын бір түрі есебінде көрінеді, және, пән туралы объективтік білім болғандықтан, зерттеу нәтижесінің ғылыми абстракциялық құндылығы болады». Ол көбіне қыруар «кездейсоқтықтарда» терең жасырылған. Жалпы, ерекше және жекешенің диалектикалық байланыс, түптеп келгенде, тарихи процестің объективтік сапалық сипатын беретін жалпымен қатар, уақытшаның ерекшеліктерінің бейнеленуін жекешеден көруге мүмкіндік береді .

В.В. Ивановтың «тарих ғылымы тек заңдылықты, тек қажеттілікті ғана емес, кездейсоқтықты да зерттеуі керек. Ол тарих заңдарының қимылын бейнелейтіннің барлығын, тарихтың ондай немесе мұндай тенденцияларының ашылуына кедергі келтіретіндердің барлығын да зерттейді, себебі мұнсыз реалды тарихи үдеріс жоқ» дегенімен келісу керек болады.

Кейде тарих заңы сырттай, көптеген қақтығыстағы күштердің, көп түрлі факторлардың ерекше теңдігі болып көрінеді. Мұның олардың ешқандай да «тең құқықтығын» білдірмейтінін және, түптеп келгенде, әлеуметтік қозғалысты экономика туындататынының айқындығын жоққа шығара алмайтындығын барынша баса айту қажет.

[22] Теориялық мүдде тарихтағы альтернативтілік мәселесін береді. Кейбір марксизмнің сыншылары альтернативтікті зерттеу идеясын объективтік заңдылықтардың бар екендігіне күмән келтірудің айқын мақсаты есебі түрінде ұсынады. Мұндай жағдайда альтернативтілік тарихтың даму бағытын кездейсоқтық деп негіздеу сияқты бейнеленеді. Ұғымдар көре көзге ауыстырылады. «Кездейсоқтықтардың» молдығын ешкім жоққа шығара алмайды. Тек альтернативтілік туралы емес, даму турлерінің көптігі туралы айту керек. Турасында, мұның, әрқашанда түптеп келгенде, экономикалық қажеттіліктермен айқындалатын әлеуметтік процестің жалпы бағытына қатысы жоқ. Ол күрделікте және қарама-қайшылықта өтеді. Бұған дейін айтылғандай, адам қоғамының үдей дамуы ешқашанда тура болмайды, ол неше түрлі «қыйыр-шыйырлармен» маталған. Тарих альтернативтілігі туралы осы, тек осы мағынада ғана айту керек. Сондықтан, гәп, қоғам дамуы, қалайда, объективтік заңдарға тәуелді болатын нақтылы формада жүзеге асатындығында. Альтернативтік негізінен қоғам дамуының «төменгі қабаттарында», әр түрлі әлеуметтік ағзаның микропроцестерінде көрінеді. Тарихи масштаб қаншалықты ірі болса, «кездейсоқтықтардың» қалыңдығын жарып шығатын жалпы тенденция соншалықты айқын көрінеді. Альтернативтіктің шектеулі, шартты сипаты бар. Ол қоғамның даму заңдылықтарын жоя алмайды. Сонымен бірге тарихи процестің детерминизміне жеңіл-желпі қарауға болмайтындығын айқын түсіну керек.

[22-23] Қоғам дамуының қандайда бір заңдылығын ашу және тұжырымдау тарих ғылымына жалпы «бұйырмаған», себебі бұл социологияның ісі, дейтін кейбір социологтардың көкіректілігі дәрменсіз. «Егер әрбір жеке ғылым жалпылықтың ерекшелік түріндегі көріністерін зерттейтін болса, онда ол жалпы заңдылықтардың ерекшеліктерін ашады. Заң — жалпылықтың түрі, және бүл жалпылық, қалайда сандық тұрғыдан алғанда, барлық уақытта шектеулі бола алмайды» . Осыған байланысты Польша философы А. Шафф: «Нақтылы тарих бейнесін жасауда, маркстік тарихнама даму заңдарын зерттейді және ашады; сондықтан, көп жағдайда, ол социология жасайтынды жасайды. Екінші жағынан, социология даму заңдарын нақтылы тарих материалына сүйене отырып ашады және тұжырымдайды; ол үшін тарих тек бейнелеу (иллюстрациялау) материалы емес, соны¬мен бірге оның реалды негізін береді» , дейді. Қоғамды зерттейтін ғылымдардың жіктелулерінің өсуімен қатар, әлеуметтік дамудың ең күрделі құбылыстары мен процестерін жан-жақтырақ және кешенді зерттеуге мүмкіндік беретін, олардың арасындағы кооперация, интеграциялар да үдейді. Қоғам дамуының жаңа заңдылықтарын ашу, әр түрлі қоғамдық ғылымдардың өкілдерінің шығармашылық кооперациясының нәтижесінде ғана толық мүмкін.

[23] Әр түрлі заңдардың арақатынастарының мәселесі, олардың ішкі иерархиясы мен ара байланыстарының мағынасында да, уақыттық пен кеңістік аясындағы қимылдық қатынастарында да, өзінің шешімдерін табу үшін нақтылы зерттеулерді қажет етеді . Қоғамдық құбылыстарды танудың марксистік әдісінің арқасында ашылған реалды болған және болып жатқан тарих заңдары туралы ғылымда бай материалдар жинақталып қалды. Енді қолда бар деректерді нақтылы жүйелеулерге түсіру керек, бүл тарихшылардың философтармен де, басқа да қоғамдық пәндердің өкілдерімен де ынтымақтасуын қажет етеді. Тек, кейде байқалып жүрген жалпысоциологиялық және тарихилық заңдылықтарды «дәлдікпен», математикамен көрсетудің мүмкіндіктерін абсолюттендіру тенденциясына қарсы ескерту қажет. Қоғамдық ғылымдарды «математикаландырудың» нақтылы зерттеулердің әдістерін байыту үшін айтарлықтай маңыздылығы бар. Бірақ, қоғамдық ғылымдардың ішінен жеке алғанда, тарих сияқты ғылымдағы дәлдікті математикалық формулаларды кеңінен қолдану арқылы толық қамтамасыз етуге болады деп ұйғару аңғалдық болар еді. Тарихшы пайдаланатын объективтік материалдың тек бір бөлігі ғана дәйекті формалдандыруға көнеді. В.И. Лениннің, себептілік байланыстарды сипаттауды дәл математикалық формуламен көрсету мүмкін бе деген сұраққа қосалқы мән бергендігі кездейсоқтық емес. Ол себептілік байланыстарды танудың көзі табиғаттың объективтік заңдылықтары немесе «біздің ақылымыздың қасиеті, белгілі априорлық ақиқаттарды тану қабілетінің оған тәндігі...» болу керектігін ең басты деп білді.

[23-24] Тарих ғылымының келешегі тұрғысынан алғанда, әлеуметтік-экономикалық формациялар теориясына тікелей қатысты қоғам қозғалысы заңдылығының аймағы ең қызғылықты болып табылады. Дәл осы аяда өткеннің материалистік және идеалистік түсініктерінің қарама-қарсылығы айқын және шиеленісті түрде ашылады. Бұл, адамзат қозғалысының үдеуі туралы жалпы бастапқы жағдайға (социологиялық заңға) және оның қоғам ұйымдарының формаларының салыстырмалы алғандағы төмендеу сатыларынан жоғарылауларына өрлеуіне де, олардың әрқайсысының дамуының объективтік заңдылықтарын мойындауына да қатысты. Қоғам дамуының заңдылықтарын мойындау немесе мойындамау маркстік тарихнама мен оның қарсыластарын ажырататын маңызды жік айырық болып табылады. Марксизмнің қарсыластары, ең алдымен, даму болатын нақтылы формалардың көп түрлілігіне сілтеме жасай отырып, қоғам дамуының объективтік заңының бар екенін мойындамауға тырысады. Антимарксистердің «сынының» басты жүзі қоғамдық, қатынастар заңын ұғымының өзіне қарсы бағытталған. Оның басты дәлелдемесінің құрылысы, тарихи даму өзара бірдей, сәйкес келетін жағдаяттардың мүмкіндігін болдырмайды және, сондықтан, бүл, заңдары реалды болатын табиғатпен салыстырғанда, қоғам үшін объективтік заңдылықтарды шығаруға мүмкіндік бермейді, дегендерден тұрғызылған. Сосын, дөп келетіні, жағдаяттар мен көріністердің қайталанбайтындығы және жекешелігі алаңсыз қоғамдық дамудың ерекшелігі болып табылмайды. Қосымша алғанда, табиғатта қайталанбау да, ғаламат көп түрлі құбылыстар мен олардың формалары да болғанымен, алайда олар объективтік заңдармен түсіндіруге келеді .

Қазіргі марксизмнің қарсыластарының көпшілігі тарих процесіндегі объективтік заңдылықтардан жалтаруларын, «экономикалық детерминизм» түсінігін алдын ала тұрпайылықпен, бұрмалап жору арқылы «ақтайды». Жоғарыда айтылғандай, детерминизмнің маркстік түсіндірмесін, адамның саналы шығармашылық әрекеттерін алаңсыз жоққа шығару деп, оны заңдылықтың автоматты түрде жүзеге асуы сияқты бейнелейді . «Экономикалық детерминизм» ұғымы сандырақтықтың шегіне дейін жеткізіліп, ал тарихи процестің материалистік түсінігі оның біржақты және бір түсті тәржімасы тәрізді түсіндіріледі. Әлбетте, бүл ең алдымен, «сыншылдарға» диалектика алаңсыз бөгде және жау екендігін дәлелдейді.

[24-25] Жоғарыда айтылғандай, жалпысоциологиялық заңдардың да, нақтылы-тарихи объективтік заңдардың да әрекеттерін мойындаудың тарихқа деген жазмыштық (фаталистік) қатынаспен ешқандай да ортақтығы жоқ. Қоғамдық даму заңдары, қоғам дамуы бағытының экономикалық детерминденуі, объективтілікті көрсету болып табылады. Олар адамның жігерінен тәуелді емес және ешкімнің еркімен бекітіле де алмайды, болмай қалуы да мүмкін емес. Соны¬мен бірге заңдарды зерттеу арқылы тек коғам қозғалысының жалпы бағыты ғана анықталады. Заңдар оның өмірі мен әрекеттерінің барлық жақтарын толығымен ашпайды. В.И. Ленин көрсеткендей, кез-келген социологиялық заң «жіңішке, толымсыз, шама» . Осыдан, марксизм қарсыластарының қоғам дамуының заңын түсіндірудегі метафизикалық, философиялық-қисындық әдістемесінің қаншалықты тиянақсыз екендігі айқындалады. Заңдар, өздігінше дара әрекет етпей, олар тек қана коғамдық істердің жүзеге асуын я тездету, я баяулату немесе, тіпті, қоғам қозғалысының шешуші тенденциясын айқындайтын заңға уақытша тікелей қайшы әсерін тигізу арқылы да көрінеді. Тарих тәжірибесі, адамзаттың үдемелі қозғалысы әрқашанда иір-шиірлермен ғана емес, және де нақтылы кеңістік-уақыт аясында кері шегіністермен де қосарланып отырғандығын көрсетеді. Сондықтан, нағыз алдыңғы қатарлы коғамдық күштер, өзі айқындайтын тенденцияға сәйкес келеді, олардың әрекеттері жалпысоциологиялық және тарихи заңдардың ашылуына көмектесіп, өз уақытының қажеттіктерін өте дәл көрсетіп, тарихта аса маңызды роль атқарады.

Қоғамдық құбылыстардың көп түрлілігі—даусыз реалдылық. Қоғам дамуының заңы бұл реалдылықты ешқандай да «жоймайды». Ол тек осы дамудың, әрқашанда сырттан көріне бермейтін, бірақ түптеп келгенде өндірістік қатынастардың үздіксіз революциялықпен өзгеруде болатын өндіргіш күштердің деңгейіне сәйкестеніп отыруымен айқындалатын, жетекшілік тенденциясын ғана анықтайды. Өндіргіш күштер аясындағы ығысулар ақырғы қорытындысында қоғамдағы ең терең өзгерістерді айқындайды. Бірақ мұндай жағдайда қоғамның өзі селқос емес. Оның өзіндік белсенділігі ғана, оның ішкі күрестерінің нәтижелері ғана, өндіргіш күштердің материалдық қозғалыстарымен айқындалатын дамудың объективтік тенденцияларын жүзеге асырады. Сондықтан, тұрпайы маханицизмге тарихтың материалистік түсінігі табиғатынан бөгде. Тарихтың нағыз жаратушысы — бұқаралық массаның белсенділігіне сәйкес, қоғам дамуының заңдары әр түрлі тарихи мерзімдерде, жылдамдау немесе баяулау, толықтығы әр түрлі деңгейде өзіне жол салады және жеңіп шығуы сирек емес. «Тарих — өз мақсаттарын қуған адамның әрекетінен өзге ештеңе емес» . Адамдар өздерінің тіршілігінің материалдық жағдайларын таңдауда еркін бола алмайтындықтан, субъективтік қызығушылықтар және ниеттер қозғалысқа келтіретін іс-әрекеттер объективтік жағдайлармен анықталады.

[26] Объективтілік пен субъективтіліктің диалектикалық бірлігі тарихи процестің негізін құрайды. Қоғам дамуының объективтік заңдылықтары мен бұқара халықтың, — тарихтың шынайы жаратушыларының, — саналы белсенділігінің арақатынастары, еркіндік пен мәжбүрліліктің теориялық проблемасымен тікелей байланысты.

[27] Жалпы алғанда идеалистік көзқарастағы тарихшылардың көпшілігінің нағыз ғылыми талдау мен қаралатын нақтылық-тарихи материалды теориялық зерделеу мен қорытымдылаудан бас тартудың сәйкессіздігін түсінуі, ден қоюға тұрарлық факт. ...Позитивизмнің негізін салушы О. Конт, ... «әлеуметтік даму» және «әлеуметтік құбылыстардың ара байланыстарының» заңдарын тұжырымдады. Ол және оның ізбасарлары тұрпайы эволюционизмді олардың заманындағы, тарихи құбылыстардың шексіз (абсолюттік) кездейсоқтығын дәлелдеген, тарихнаманың детерминизмдік ұстанымның позициясына қарсы қойды. Әлбетте, О. Конттың позитивистік детерминизмі, адамзаттың барлық бұрынғы дамуы, өркениеттің шыңы іспетті буржуазиялық қоғамның құрылуына бірізділікпен және мақсаттылықпен болған даярлық еді деген идеяға толық бағындырылған. «Нақтылық позитивист» социологияға өте жат еді. Конттік әлеуметтік динамика «абстракциялық тарих», «тарих адамдардың есімінсіз, немесе тіпті халықтардың атынсыз» сияқты зерделенді. Қоғамның «заңдары» және «даму кезеңдері» эмпирикалық тарихтан емес, кейбір жалпы философиялық ұстанымдардан шығарылды» . Позитивтік детерминизм мен «заңдылықтарды» жариялау қиялдық (спекулятивтік) сипатта және реалды тарихи процеске жат болды. Қазіргі неопозитивистер О. Конттан айтарлықтай кері басты. Дегенмен айтылуы қажетті нәрсе, буржуазиялық тарихшылар мен социологтардың бәрі бірдей та¬рих дамуының заңдылығын толық тәркі етпейді.

Егер К. Поппер сияқты ағылшын позитивисі қоғам өміріндегі объективтік заңдылықтардың болатынын толығымен жоққа шығарса және тек адамдардың еркімен бекітілген «әлеуметтік заңдарды» ғана мойындайтын болса, онда буржуазиялық ғалымдардың көп бөлігі пәтуалық (компромистік) шешім табуға ұмтылады.Тарих ғылымы үшін тарихи процестен объективтік заңдылықтарды табу мүмкіндігіне батыл қарсы шығатын батыс германиялық тарихшы Ф.Г. Майер, М. Вебер үрдісімен, тарихта құбылыстарды тектендіру (типтендіру) қажеттілігі бар екендігін мойындауға мәжбүр. Сондықтан Ф.Г. Майер, тарихи уақиғалардың нақтылы «сериясы» туралы болжамдар болып қалатын, «жалпылама тұжырымдардың» болуы мүмкін деп есептейді .

[27-28] Кейбір буржуазиялық тарихшылар, көптеген ескертпелермен сүйемелдей отырып, қоғам дамуының кейбір заңдылықтарының бар екендігін мойындауға дейін батылданады. Позициясы осы тектестікке қатысты болып табылатын француз тарихшысы М. Бувье-Ажам, жалпы алынғанда, социология әлеуметтік процесті және оны құрайтын элементтерді зерттеуге арналған болса, тарихтың міндеті — сол процестің нақтылы фактілерін және жеке фазаларын талдау, деп есептейді.

[28] Оның пікірінше, экономика тарихын зерттеу тәжірибесі көрсеткендей, мысалы, талай рет зерттеулерде анықталған, ақша айналымдары кезінде құндылығы толық монеталарды құнсыз монеталармен ығыстырылу фактісін, тұрақты әрекет ететін заң деп атауға болмайды. Сондықтан, М. Бувье-Ажам тарихи заң түсінігінің шартты сипатта болатынын баса айтады. Кез-келген тарих заңын, солай деп атауға мүмкіндік беретін әмбебаптық дәреже жетіспейді . Бүл автор, марксизмнің басқа да коп сыншылары сияқты, тарихи заңдылықтың материалистік түсінігін таза механикалық түрде елестетеді.

Жоғарыда айтылғандай, объективтік заңдылықтар ең алдымен озық қоғамдық күштердің белсенділігінде көріністерін табады. Бірақ бүл белсенділік, әр түрлі формаларға ие болып және әр түрлі тегістіктерде өте алатын болғандықтан, жаңа мен ескінің арасындағы шиеленіскен күрестердің болуын мүмкін етеді. Кейде бұл, белгілі бір әлеуметтік-экономикалық формацияның қойнауларында туындайтын, жаңа, озығырақ шаруашылық құрылысын бекіту мен «аман қалу» үшін болатын тікелей экономикалық күрес болуы мүмкін. Бірақ кейде жаңа мен ескінің соқтығысы кәдімгідей бүркемелі түрде — салыстырмалы абстракциялы саяси, философиялық немесе діни доктриналардың қарсыластық күрестері түрінде көрінеді.

Өндірістік қатынастардың өндіргіш күштердің деңгейіне міндетті түрде сәйкес келуі туралы жалпысоциологиялық заңның әрекеті, басқа да, маңыздылығы онан кем емес жалпысоциологиялық заң, антагонистік формациялардағы таптық күрес заңының әрекетімен сай келіп, қоғам дамуының жетекші тенденциясын және, сонымен бірге, әлеуметтік прогрестің жалпы бағытын айқындайды. Сонымен бірге, таптық күресте, реакциялық (тозған, тарихи кетуші қоғамдық қатынастар мен тәртіптердің) әлеуметтік күштері тарапынан, оларды ауыстыруға келетін барлық жаңалықтарға, прогрестікке қарсы кедергілер жасалатындығы айқын нәрсе. Антагонистік формацияларда әлеуметтік прогресс жаңа мен ескінің арасындағы қиян-кескі күрестер арқылы жүзеге асады. «Антагонизмсіз прогресс жоқ. Біздің күндерімізге дейін өркениеттілік бағынған заң осы» .

[28-29] Тарих тәжірибесі көрсететіндей, қарама-қарсы әлеуметтік күштердің күресі әр түрлі нәтижеде бола алады. Тенденция-заңға, ескінің селқостық күшін көрсететін, жаңаға орнын өз еркімен бергісі келмейтін, объективті тіршілік ететін контртенденция қарсы тұрады. Тек жалпы теориялық ұйғарымдар ғана емес, сонымен бірге дүниежүзілік-тарихи процесті зерттеу барысы, оның келешегін оптимистікпен бағалауға объективтік негіз береді. Адам коғамы тіршілігінің өн бойында реалды әрекет ететін қоғам дамуының заңдылықтары, оның үдемелі қозғалысы туралы сеніммен айтуға мүмкіндік береді.

[29] Коммунист» формацияның пайда болуы мен дамуы, әлеуметтік-экономикалық формациялардың прогресті ауысуының жалпысоциологиялық заңының өміршеңдігін дәлелдейді. Дамыған социализм жағдайындағы социалист» өндірістік қатынастардың жетілу процесі, объективті тарих және экономика заңдарының тіршілігінің реалдылығын растайды, оларды тану мен пайдалану казіргі әлеуметтік прогресс екпінінің үдеуіне мүмкіндік береді.

Қоғамды дамудың объективтік заңдарының бар екендігі тарих прогресін негізділікпен болжаудың келешегін ашады. Адамзаттың өткені, жекеленген фактілер мен уақиғалардың аморфты үйіндісі емес, алға қозғалудың қалайда түсіндіруге келетін, өзінің ішкі қайшылықтарынан аса күрделі сияқты көрінетін бейнесі бірте-бірте айқындалып келеді. Бүл өткеннен бүгінге өткел салуға және бүгінгі күнді кешегінің жалғасы деп қарауға мүмкіндік береді.

Қазірде, ғылым есебіндегі тарихтың, оны реалды өмірден бөлектеген, дәстүрлі сызылған құрсаудан шығу мүмкіндігі, және де, қоғамды прогреске көмектесуге арналған, бүгінгі күннің ғана емес, сонымен бірге ертеңнің де міндеттерін түсінуге көмек көрсететін пәндердің ішіндегі рөлі күрт күшеюде. Коммунист» және социалист» құрылыстың казіргі кезеңі, бұрын белгісіз болған экономикалық, саяси, әлеуметтік және мәдени проблемалар мен құбылыстардың бүтіндей кешенін өмірге келтіруде. Тек дамыған социалист» коғамға ғана тән, оның ерекшелігін айқындайтын, сонымен бірге бұрын белгілі жалпылау социологиялық заңдармен тығыз байланысты заңдылықтар бірінші рет ашылуда. Социалист» елдер достастығының күнделікті өмірі, жалпы заңдылықтармен бағытталатын, ерекше мен жекешенің призмасынан үздіксіз жіктеліп шығатын тарих процесінің теңдессіз көп түстілігін айқын көрсетуде.

[29-30] Мазмұны асқан бай әлеуметтік-экономикалық формациялар теориясы тарихтың маркстік материалист» түсінігінің іргетасы болып табылады. Ол, ең алдымен, адамзаттың қолы жеткен экономикалық даму сатысының анықтамасын қамтиды. Үстемдік етуші өндірістік қатынастардың бар және үздіксіз дамитын өндіргіш күштердің дәрежесіне сәйкестігінің нақтылы деңгейін көрсететін өндірістік тәсіл әлеуметтік-экономикалық формация түсінігінің өзегі болып табылады. Бірақ әлеуметтік-экономикалық формация түсінігіне тек өндірістік тәсіл, экономикалық базис категориясы ғана емес, қондырма категориясы да енеді.

[30] Нақтылы қоғамның «өмір салтын» зерттеу қазіргі социологтардың үлкен назарын тартып отыр. Нақтылы қоғамға тән экономикалық, саяси, әлеуметтік-тұрмыстық, мәдени-идеологиялық және ерекше психологиялық белгілердің кешендік синтетикалық бейнесі болып табылатын өмір салты, мүмкін, белгілі бір дәрежеде әлеуметтік-экономикалық формацияны тірі, күрделі және дамушы ағза түсінігі ретінде бере алады.

[31 -32] Қоғамның жаңа, әдетте, өз дамуының жоғарырақ сатысына өтуі, әрине, өндіріс тәсілінің өзгерісімен байланысты. Шындығында, сырттан кеп жеңген басқыншы, қоғамдық форманың төменірек сатысынан болғанда және әскери шапқыншылық келгенде, аумақтық масштабтағы өндіргіш күштер зорлықпен қиратылып, әлеуметтік-экономикалық формацияның уақытша күйрейтіндігі де белгілі. Бірақ жаулаудың рөлі әрқашанда бірдей емес. «Барлық жаулаушылық кезінде, — дейді К. Маркс, — нәтиженің ақыры мынандай болуы мүмкін. Жаулаушы халық жеңілгендерге өздерінің өндіру тәсілін таңады (мысалы, осы ғасырда ағылшындар Ирландияға, аздап Үндістанға); немесе ол ескі өндіріс тәсілін қалдырады да, салыққа ырза болады (мысалы, түріктер мен румдықтар); немесе арақатынастардан жаңалық, синтез пайда болады (аздап германдық жаугершілікте). Барлық жағдайда да, жеңген жақтың да, жеңілген жақтың да, екеуінің бір-бірімен байланыстарының да өндірістік тәсілдері жаңа бөлістерді анықтайды. Соңғылар өндірістің жаңа кезеңінің алғышарты болып табылса да, оның өзі әз орайында өндірістің, — тек жалпы тарихтың ғана емес, нақтылы тарихи өндірістің нәтижесі» .

[31] Өндіргіш күштердің прогрестік қозғалысының нәтижесінде, өндірістік қатынастардың дамуын құрсайтын, ескісінің белгілі бір кезеңде жойылуын және ауысуын талап ететін, өндіріс тәсілінің өзгеру қажеттілігінің туындайтынын жалпысоциологиялық заң анықтайды. Олардың «табиғи тарихи» арақатынастарын дүниежүзілік тарихтың жалпы қозғалысы туындатады. Ол қоғам прогресінің объективтік көзі. Адамзат тарихы,коғамдық әлеуметтік-экономикалық ұжымдасулардың прогрестік формаларының төменгілерінен ұдайы жоғарыларына қарай бағытталған үздіксіз үдемелі қозғалысы болып табылады.

Алайда бүл жалпысоциологиялық заңдылықтың жүзеге асуы ешқандай да механикалық емес. Экономикалық детерминизм дүниежүзілік-тарихи процесте көбінесе ірі масштабты тұрғыда және де автоматты түрде емес, тек адамдардың үлкен қауымдарының белсенділігі, олардың күрестері нәтижесінде жүзеге асады. Оның барысында әр түрлі, көбіне қарама-қарсы қызығушылықтар соқтығысының ақырғы қорытындысында коғам қозғалысының прогрестік магистралды бағыты көрінеді. Қоғам дамуының жалпы бағыты адамдар тарапынан қалай болса солай таңдалмайды, олардың тілектерінен тәуелсіз, қорытындысында өндірістік қатынастардың біреуінен келесі, салыстырмалы алғанда, жоғарырақ сатысына өту процесімен анықталады.

Кейбір авторлардың пайымдауынша, нақтылы-тарихи процестің көп түрлілігі сонша, «бес мүшелі» формация түрлерінің: алғашқы қауымдық құрылым, құлиеленушілік, феодализм, капитализм, коммунизмнің реттілікпен ауысу формуласымен қанағаттануға болмайды. Мысалы, феодализмнің «көп түрлілігіне», әр түрлі аймақтарда құлиелік қатынастардың формаларының айтарлықтай түр өзгерістерінің болғандығына және т. б. сілтеме жасайды .

[31-32] Кейбір тарихшы-шығыстанушылар «өндірістің азиаттық тәсілі» деген әлеуметтік-экономикалық формацияның ерекше түрі бар деп есептейтін концепцияны қорғауға бейім. Бірақ осы уақытқа дейін ерекше «азиаттық» формацияның бар екендігі туралы айтарлықтай ғылыми дәлелдер келтірілген жоқ. Бүл мәселеге байланысты сөз сайыстар, негізінен, тек марксизм классиктерінің кейбір пайымдауларын түсіндірудің маңында ғана шоғырланды. Сондықтан, егер көз жеткізуге жеткілікті жаңа фактілік материал табылғанға дейін, бұл мәселеге қайтып оралу мүмкіндігінен бас тартпай-ақ, әлеуметтік-экономикалық формацияларды тізбелеген жағдайларда дәстүрлі «бес мүшелік» формуладан шығудазым.

[32] Ішінара кездесетін, құлиеленушілік және феодалдық қатынастарды бір, капиталистікке дейінгі таптық әлеуметтік-экономикалық тұтас формация, деп көрсететін әрекеттермен келісуге болмайды. Бүл, қолда бар бай тарихи материалға сөзсіз қайшы келеді . Құлиеленушілік жүйемен салыстырғанда, барлық жерде феодализм коғамдық ұжымның жоғарырақ формасы болып табылады. Ерек¬ше мәністі нәрсе, феодализм кезінде, қаналатын негізгі өндіруші тап — шаруаларда, белгілі мал-мүліктік жіктелулердің шығу мүмкіндігі туады, келешектегі қоғамдық қатынастардың бұрынғыдан прогрестілеу элементтерінің пайда болуы үшін кейбір алғышарттар жасалады. Капиталистікке дейінгі таптық коғамды біртүтас есебінде көрсету әрекеті құлдық пен феодалдық тәуелділіктің арасындағы маңызды айырмашылықтарды елемеуге әкеліп қана қоймайды, сонымен бірге олардың капитализммен жалпылығын, адамды адамның қанауын, бұлдыратады және, мұндай қанауды жүзеге асыратын тәсілдердің айырмашылықтарына қарамастан, барлық үш антагонистік формацияларды өзара жақындатады.

«Бес мүшелік» формуланың қарсыластары, көбіне, тарихи материал, бес әлеуметтік-экономикалық формацияның кез-келген біреуінің атрибуттарының бәріне ортақ белгілердің бар екендігінің айтарлықтай айқын бейнесін барлық жағдайларда бермейді, дегенге сілтейді. Бірақ адамзаттың бұрынғысы, коғамдық ұжымдардың ондай немесе мұндай типіне тән әлеуметтік-экономикалық қатынастардың «өшірілген» формаларына бай. Кейде бұл, берілген қоғамның өз формациясына тәндігін айқындайтын, басымдық ететін жаңа құрылыспен, өткен әлеуметтік-экономикалық формацияның құрылыс қалдықтарымен уақытша «қатар өмір сүретінінен» тәуелді.

Қандай жағдайда да, әрбір әлеуметтік-экономикалық формацияның пайда болу, өсу, кемелділігіне жету және сонан соң күйреудің табиғи кезеңдерін басынан өткізіп жататынын, — даму үстіндегі тірі ағза екендігін ескеру қажет. Дүниежүзілік-тарихи үдеріс біркелкі емес, негізінен асинхронды болғандықтан, формациялықтың жүзеге асуының нақтылы формаларының (тек уақыттық тұрғыда ғана емес, сонымен бірге кеңістікте де) сәйкес келмеуі толық мүмкін және табиғи нәрсе. Бүл формалардың айырмашылығы, бір формацияның өзінің пайда болуы мен даму кезеңдерінен тәуелді болуы да мүмкін, көп құрылымдық сияқты құбылыспен сабақтастығы сирек емес, қоғамның өтпелі күйін көрсетуі де мүмкін.

[33] Дүниежүзілік тарихтың барысында бір мезгілде болған әлеуметтік-экономикалық формациялардың сәйкес келмеулері және тіпті белгілерінің ала-құлалығы талай рет байқалған. Таптыққа дейінгі әлеуметтік байланыстардың сандық жағынан басыңқы болуынан, бір жағдайда, құлиеленушілік, басқа жағдайда, феодалдық қатынастар пайда болған және дамыған. Қоғамдық қатынастардың архаикалық жұрнақтары барлық антагонистік формацияларда болған. Дүниежүзілік капиталистік формация ауқымында құлдықтың және крепостнойлықтың ерекше формалары ұзақ уақыт бойына орын алып келген. Нақтылы қоғамның болатын формациясын анықтайтын, үстемдік ететін құрылыспен катар сақталуынан, берілген коғамның ішіндегі әр түрлі құрылыстардың кезеңдерінің айтарлықтай жиі болуымен катар, тарих, әр түрлі әлеуметтік-экономикалық формацияларға жататын қоғамдардың ұзақ уақыт бойына қатар өмір сүруінің мысалдарын аз келтірмейді. Әр түрлі формациялардың арақатынастары зерттеудің дербес және маңыздылығы кем емес пәнін құрайды. Бір формацияның басқа формациядан артықшылығы туралы тарихи талас, түптеп келгенде, олардың экономикалық тиімділігімен, бірінші кезекте, қоғамдық еңбектің өнімділігі деңгейінің артықшылығымен шешілген және шешілуде.

Әр түрлі қоғамдық-экономикалық формациялардағы аймақтар немесе елдердің тікелей қақтығыстары, әр түрлі формалардағы саяси, экономикалық және мәдени ара байланыстары, негізінен, олардың сипаттарымен айқындалады. Антагонистік формацияларға экспансия, олардың табиғатына тән қанау формаларын күштеп тарату үйлесімді тенденция. Мысалы, құл иеленушілік қоғамға тән нәрсе агрессиялық соғыстар, басып алу олардың тіршілік етуінің басты шарттарының бірі. Антагонистік формациялардың тарихы, негізінен, соғыс тарихы. Қыска кезеңдердегі бейбіт қатар өмір сүру, антагонист» формациялардың арасындағы күрестердің тоқтауы болып табылған жоқ, әдетте, ол күштердің уақытша теңесу нәтижесі және келесі қарулы қақтығыстарға даярлануға пайдаланылды. Тек, барлық антагонистік формацияларға түбегейлі қарсы социалист» коғамдық қатынастардың, яғни коммунистік формацияның бірінші фазасы қоғам өмірінен соғыстарды жоюға жол ашады.

[33-34] Әлеуметгік-экономикалық формациялардың прогрестің ауысуы — жалпысоциологиялық заңдылық, сонымен бірге негізгі тарихи заңдылық болып та табылады. Әлеуметтік-экономикалық формациялардың теориясының ашылуы, тарихты, қоғам дамуының нақтылы барысын ғана сипаттап коймай, сонымен бірге дүниежүзілік-тарихи процестің ғылыми типологиясын жасап, түсіндіре де алатын объективтік ғылымға айналдырды. Тарих ғылымы, тарихты құрайтын, сырттай алғанда фактілер мен уақиғалардың хаосты үйінділерінен және түсіндіруге келмейтін кездейсоқтықтардың шытырманынан шығуға мүмкіндік беретін ариаднаның жібін алды. Әдетте ғаламат уақыт пен кеңістікті қамтитын, адамзат тарихында өзгеруші әлеуметтік-экономикалық ұжымның үлкен сатыларының, немесе кезеңдерінің ашылуы, нақтылы сатылардың шеңберінде әрекет ететін, олардың қозғалыстарын «меңгеретін» ішкі заңдылықтарды анықтауды бастауға ғалымдарға мүмкіндік берді.

[34] Дүниежүзілік-тарихи процестің бірлігін мойындау тарих қозғалысының маркстік түсінігінің негізінде жатыр. Жеке халықтар қаншалықты көп түрлілікпен ерекшеленсе де, барлық адамзат, түптеп келгенде, өндіргіш күштердің дамуымен анықталатын, адамзаттың үдемелі қозғалысы заңдылығының бірдей сатыларынан өтеді. Осы мағынада, тарих, қоғам қозғалысы, — оның ұйымының төменгі формаларынан жоғарғыларына өрлеуі, — заңдылығына сәйкес болатын нақтылы жолдарды ашу болып табылады.

Глобалдық тарихи процесті теориялық қарастыру, адамзат дамуының ен жалпы типін талдау барысында, прогрестік қозғалыс жолында пайда болатын нақтылы кедергілерді міндетті түрде ескеруді қажет етеді. Әлеуметтік-экономикалық формациялар теориясында догмалық доктриналық амал жарамайды. Өзімізге айқындап алуымыз керек нәрсе, егер табиғатта «химиялық таза» процестердің болуы мүмкін болмаса, онда олар қоғамда тіптен болмайды. Тарих «таза» әлеуметтік-экономикалық формацияны, әлбетте, білмейді. Жалпы үдемелі қозғалыстың бірқалыпсыздығы және асинхрондығы дүниежүзілік-тарихи процестің маңызды белгілеріне жатады. Бүл көптеген объективтік те, субъективтік те қатарларға жататын жағдайлармен байланысты. Мысалы, адамзат өз дамуының ертедегі сатыларында көбіне табиғат күштерінен тәуелді болды, және, соған байланысты, табиғи географиялық ортаның мағынасы аз болмаған. Уақыт өте келе адамзат бірте-бірте табиғаттың дүлей күштерінің үстемдігінен құтылып, оларды ауыздықтауға үйренді. Дегенмен тіршіліктің әр түрлі жағдайлары қоғамның прогрестік дамуының қарқындылығына, өндіріс әрекеттерінің сипатына, әлеуметтік жіктелу процестеріне, ал сонан соң таптық күрестердің формаларына да эсер етті.

[34-35] Қоғамның тіршілік етуінің өн бойындағы қозғалысын қарастырғанда, әлеуметтік-экономикалық формацияларды туындататын адамзаттың прогресті дамуының үлкен кезеңдері зерттеудің басты бағыттаушысы болып қала береді. Әр түрлі тарихи кезеңдерде, әлемдік тарих авансценасында, озық тенденциялардың иегерлері тек бір ғана емес, әр түрлі халықтар болды. Бүл нақтылы-тарихи жағдайлардан тәуелді болды, дегенмен прогресті қозғалыстың жүзеге асуын ең қуатты объективтік революцияландырушы фактор — материалдық өндіргіш күштердің дамуының ықпалымен жүзеге асты. Белгілі бір елдің немесе халықтың прогрестік дамуының үздіксіздігі туралы пікірлермен келісу мүмкін емес. Жеке елдер немесе халықтар бірде алдыңғы орында, бірде уақытша тасаға ығысады. Мұнда ешбір «дискриминациялық» жоқ. Өзіндік табиғатынан (имманентті) кейін қалған халық болмайтындай, өзіндік табиғатынан озық халықтар да болмайды. Іс жүзінде әлемдік тарихтың өн бойында әр халық уақыттың әр түрлі аралықтарында жалпылық процеске араласады. Әр халықтың нақтылы тарихи жағдайларында адамзаттың прогресті қозғалысына өз үлесін қосу мүмкіндігі бар.

[35] Адамзаттың белгілі бір кезеңдерінде бірінші болып жол салған елдер мен халықтар, кейіннен, оз дамуында олардан озып кететін басқалардың соңында қалуы сирек емес. Бірақ мұндай артта қалушылық ешқашанда «мәңгі», оралмастай болған жоқ және болуы да мүмкін емес. Жаңа, түбегейлі өзгерген әлеуметтік-экономикалық жағдайларда, бұрынғы кездері өзгелерге өз орындарын берген елдер мен халықтар жетекші жағдайына оралуы мүмкін еді және шынында да болды. Жаңа заман тарихынан мысал есебінде, жетекшілік орындарын кезегімен ауыстырған Голландия, Англия, Франция сияқты елдерді көрсетуге болады. Ең жаңа кезеңдерде бұл елдердің тарихи тағдырлары онан да коп өзгерістерге ұшырады. Бірақ бүл, аталған елдердің уақытша әлеуметтік-экономикалық үстемдігінен туындаған, өздерінің «озық» жағдайларынан мәңгі айрылды дегенді білдірмейді.

Тура сол сияқты, тарих дамуының барлық кезеңдерінде адамзат қозғалысының прогрестік қозғалысына «екпін беруші» тек ірі елдер болады деп жору дұрыс болмаған болар еді. Феодалдық қоғамның дағдарыстық жағдайында, жаңа, прогрестірек әлеуметтік-экономикалық қатынастар әуелі үлкен емес ел — Голландияда шығып, бүл шағын елді уақытша бірінші орынға шығарған тарих тағлымы үйретеді. Нидерландиялық төңкеріс буржуазиялық коғамдық қатынастардың жеңісін европа масштабына жеткізе алмады. Бұл тек Англия мен Франциядағы революциялардан кейін ғана мүмкін болды.

Және, керісінше, көптеген феодалдық державалар жалпы тарих прогресінде айтарлықтай артта қалушылар болды. Әлемдік уақиғалардың барысына олардың уақытша әсерлері, ең бастысы, үстем таптардың агрессивті жаулап алушылық саясаты нәтижесінде, негізінен негативтік мәнге ие болды. Бүл елдердің құлдырауы олардағы прогресті қоғамдық қатынастардың элементтерінің әлсіздігімен немесе жаншылғандықтарынан туындады. Феодалдық Испания, Оттомандық империя мысал бола алады.

[35-36] Біртұтас дүниежүзілік-тарихи процестің мәнін көрсететін прогрестік бастаулардың регрестіктермен күресінің, дамуының негізгі жолдарын зерттеудің, елдер мен халықтардың барлығының да әрбір тарих дәуірінің өн бойындағы олардың үздіксіз қозғалыстарының мысалымен көрсетуі міндетті емес. Тарихты теориялық деңгейде зерттегенде нақтылы-тарихи процесті белгілі бір қисындық «түзетуге», яғни берілген қозғалысқа шешуші ықпал жасамайтын, жанама, екінші дәрежелі бағыттарынсыз-ақ, негізінен қоғам қозғалысының магистралды жолын қарастыруға болады. Осы мәніс тұрғысынан, дүниежүзілік тарих бөлек жеке тарихтардың сомасына парапар емес. Оның мәні, ғаламат материалды қорытымдап және олардан аздап көтеріліп, коғам дамуының негізгі бағытын, оның ең типтік формаларын айқындау. Әрине, мұндай әдістеме тарихты жұтатпауы керек. Біртұтас тарихи процесс нұсқалары туралы сөз етуге негіз беретін жеке елдердің дамуының маңызды ерекшеліктерін елемеуге болмайды.

Жалпылық көбіне ерекшелік арқылы ашылады, және, сондықтан дүниежүзілік тарихи процесс, түзу сызықпен емес, «ерекше», тек ондай немесе мұндай арнайы жолдармен, «айналмалы соқпақтармен» жүретін жағдайларда, мұны ескеру аса қажет. Тарих дамуын табуда аса маңызды нәрсе дүниежүзілік тарихи процестің ең «таза» айқындалып көрінетін тенденциялары болып табылады. Әрине, әлемдік тарихты түсінуде соған басымдылық берілуі керек. Бүл тарихи процестің сапалық сипатын айқындайтын жетекші элементтерді бөлуге, берілген тарихи кезеңде нақтылы аймақтарда немесе елдерде болатын формацияны бағалауға мүмкіндік береді. Егер берілген формация құрылымының «эталонын» бөлу мүмкін болса, берілген формацияның типтік белгілерін бойына жинайтын, оның әлеуметтік-экономикалық, саяси және мәдени кешенін «көрсету» мүмкін болса, олардың табиғатын танып-білу де мүмкін болады. Тарихи процестердің немесе құбылыстардың ең «таза» формаларын немесе құбылыстарын бөлу берілген нақты жағдайлардың қоғам қозғалысын анықтайтын объективтік заңдылықтарын анықтауымен тығыз байланысты.

[36-37] Заңдылықтар коғам дамуының нағыз «таза» формаларында аса айқын және бедерлі көрінеді. Бүл формалар, әр түрлі «қосындылармен» және қосалқы жағдайлармен күрделенген болса, «көмескі» сипат алып, объективтік заңдылық айтарлықтай анық көрінбейді. Бірақ ол, «арифметикалық» емес, социологиялық мағынада, ең алдымен, жетекші тенденция есебінде айқындалып, міндетті түрде болады. Қоғам дамуының заңдылықтары барлық жеке тарихтарды

5-135

толығымен ескеру негізінде құрылатын «орта арифметикалық» деректерден шығарылуы мүмкін емес. Тарихшының басты міндеті — берілген нақтылы қоғамның даму динамикасын табу, сапалық жетекші бастауды анықтау үшін, яғни ең болмаса алғашқы уақытта басқа да қатардағы құбылыстармен салыстырғанда қарапайым орын алған, бір ғана шектелген аймақта табылған, ең алдыңғы қатарлы, өскелең, дамушы мысалды анықтау. Әрине, тарихи процестің қозғалысының жалпы бағытын анықтау үшін, оның пайда болғанынан бастап, айтарлықтай ұзақ уақыт бойына дамуын бақылау, талдауды қажет етеді.

[37] Осымен байланысты «тарихи дәуір» ұғымын нақтылау аса маңызды. Ол адамзаттың өткенін ғылыми кезеңнамалаудың негізіне қойылуы керек. Дүниежүзілік-тарихи процесті түсіну үшін дәуірді анықтаудың маңызды мәні бар. Тарихи дамудың біркелкі болмауы себебінен, әлеуметтік-экономикалық формация категориясы тарихи үдеріс мәнін барлық елдерде емес, тек жеке елдің немесе елдер тобында ғана ашады. Бір әлеуметтік-экономикалық формациядан басқасына өтудің түрлері және төңкеріспен өту ерекшеліктері әр түрлі және өтудің өзі өте әр түрлі уақытта болады. Сондықтан дүниежүзілік тарихтың кезеңнамалауын әлеуметтік-экономикалық формациялардың бірізді ауысуларына телу киын немесе тіпті мүмкін емес. Дүниежүзілік тарихтан тек бір формация сипатына ғана жататын кезеңдерді табу оңай емес.

[38-39] Тарихи дәуір түсінігі маркстік-лениндік әлеуметтік-экономикалық формациялардың прогрессивтік ауысуы теориясымен тығыз байланысты. Қандай да бір тарихи дәуір туралы, сол кезде болған әлеуметтік-экономикалық формациялардан абстрактылықпен алшақ кету мүмкін емес. Тарихи дәуір, өмірде бар әлеуметтік-экономикалық формациялардың арақатынастарымен және өзара әрекеттерімен анықталатын, қоғам дамуының айтарлықтай тұрақты тенденцияларымен айқындалады. Табиғи тарихи дәуірлердің жік аралары, аралас-құраластықтағы және қақтығыстықтардағы әлеуметтік-экономикалық формациялардың күштерінің арақатынастарының төңкерістік өзгерістерімен анықталады. Өтпелі, төңкерістік дәуірлерде әлеуметтік прогресс үшін күресте субъективтік фактор — әлеуметтік қатынастардың жаңғыруына мүдделі, қоғам күштерінің белсенді және мақсатты әрекеттері теңдессіз зор рөл атқарады. Бүл фактордың болуы, өндірістік-экономикалық формациялық көріністердің ең «таза» аймағымен сәйкес келмейді. Әлеуметтік қайшылықтардың өткірлігі, кейде «таза» формалардың жеткіліксіз дамуынан асқынуы мүмкін. Әр түрлі тарихи дәуірлерде жетекші, анықтаушы бастаулар әр түрлі ашылады. Бүл факт әлеуметтік төңкерістер тарихымен айқындалады.

[39] Әлеуметтік төңкеріс әлеуметтік-экономикалық формациялардың прогрестік ауысуларымен тығыз байланысты. Оның кең мәнісінде — бұл бір әлеуметтік-экономикалық формациядан екіншісіне өту процесінің өзі. Әр түрлі тарихи дәуірлер ауқымында болатын, сол ерекше қатынастардың кезеңдеріне тән қоғамдық қатынастар мен әлеуметтік қақтығыстардан туындайтын әлеуметтік төңкерістер, бір-біріне сипаттарымен де, формаларымен де, даму динамикаларымен де ұқсамайтын, төңкеріс процестерінің ерекше типтерін туындатады.

[39-40] Уақыт тұрғысынан алғанда, бірінші пайда болған антагонист» таптық қоғамның — құлиеленушіліктің — пайда болу ерекшелігі өте зор. Қоғамның тапқа бөлінуінің ұзақ және азапты процесі төңкеріс туралы үйреншікті түсінікпен алаңсыз сәйкес емес түрде жүзеге асты. Алғашқы қауымдық құрылымның күйреуімен аралас болған үдеріс пен тұрғындардың басым көпшілігін қанау арқылы бөлініп шыққан әлеуметтік басшы тобымен арадағы шиеленіскен күресте, әрине, бұл сөздің көпшілік қабылдаған «төңкерісшілер» сөзінің мағынасы жоқ және болуы мүмкін емес. Таптыққа дейінгі қоғамнан таптық коғамға өтуді, марксшіл тарихшылардың барлығы да әлеуметтік төңкеріс деп атамайтындығы осымен түсіндіріледі. Дегенмен, шын мәнінде, салдары тұрғысынан ғаламат әлеуметтік төңкеріс, — қоғамдық прогресс жолында алға қарай шешуші қадам жасау, адам еңбегін (еріксіз болса да) пайдалану аясын кеңіту және соның нәтижесінде өндіргіш күштердің онан әрі дамуы үшін үлкен өріс ашу арқылы дағдарыстан шығу, — орын алды.

[40] Феодалдық формацияның қалыптасуын немесе құлиеленушілік қатынастар жүйесінің үйіндісінен құрылған қатынастарды немесе алғашқы қауымдық қоғамның күйреу нәтижесін білдіретін әлеуметтік төңкерістер де үлкен ерекшеліктерге ие болды. Бүл, қоғамның әр түрлі құрылымымен де, прогрестірек әлеуметтік-экономикалық қатынастарды жүзеге асырушылар ролін атқарушылар ретінде шығатын, ішкі бірлігі өте өзге болатын коғамдық күштермен де түсіндіріледі.

Бір антагонистік әлеуметтік-экономикалық формациядан келесісіне өту процесі әрқашанда қалың бұқара халықтың мейрімсіз азаптарымен, асқан қырғындармен жалғасты. Құлиеленушілік өндірістік тәсілдің қалыптасуы адамдарға деген қанды аңшылық жүйесін ұйымдастырмайынша мүмкін емес. Қанаудың жұмсақтау түрлеріне негізделген феодалдық әлеуметтік-экономикалық формация, оның тіршілік еткен кездерінің өн бойы өткір таптық күрестердің және тікелей өндірушілердің негізгі массаларының наразылықтарының кез-келген түрін аяусыз басу көріністерінен тұрады.

[41] Алғашқы қауымдық қоғам, құлиеленушілік құрылым, феодализм, капитализм және коммунизм — тарих ғылымы зерттеулерінің маңызды пәнін құратын, адамзаттың үдемелі қозғалысындағы қазірде айтарлықтай белгілі болып отырған үлкен басқыштары немесе кезеңдері. Осы әлеуметтік-экономикалық формациялардың әлеуметтік төңкерістердің нәтижесінде реттілікпен ауысуы, объективтілігі нақтылы-тарихи зерттеу практикасы талай рет расталған жалпысоциологиялық заңдылық болып табылады. Қоғам дамуының бес сатысының жиынтығының, тап осы берілген ретпен алынған түрі, сонымен бірге адамзат тарихы қозғалысының қисынын да көрсетеді. Әлеуметтік-экономикалық формациялардың бірде біреуі, оның алдындағы формацияның прогрестік дамуының объективтік жағдайлары тамамдалып болмайынша, онан бұрын пайда болмайды. Әрине, белгілі бір нақтылы аймақ шеңберімен шектелген, жергілікті тарих емес, дүниежүзілік-тарихи үдеріс туралы, сөз болып отыр.





[42] Бұған дейін болған және казіргі заманда болып жатқан ірі өзгерістер, жақында ғана саяси дербестігіне қол жеткізген елдер мен халықтардың тарихын зерттеуге қатысты практикалық және теориялық көкейтесті мәселелерді ұсынуда. Бұл елдердің дамуының қысқа мерзімді келешегін анықтау, олардың өткенінің тарихи ұзақ болмағандығымен, әр түрлі коғамдық қатынастарының түзілу (кристалдану) процесінің көбіне іштей қайшылықты, күрделі екендігімен тікелей байланысты. Көптеген дамушы елдерге тән көпқұрылымдылық жалпы әрбір нақтылы коғамның өтпелі кезеңіндегі өмірі үшін дағдылы (типті) нәрсе.

Бірақ көп құрылымдылықтың бар екенін жәй ғана айту, соз жоқ, жеткіліксіз. Кешенді тарихи-экономикалық және социологиялық зерттеу тарихи процестің динамикасын айқындауға, жетекші қоғамдық құрылымды анықтауға және оның басқа құрылымдармен байланыстары кезіндегі өзгеру күйін бағалауға міндетті түрде бағытталуы керек. Сонымен бірге қажетті тарихи талдау бір нақтылы елдің территориялық шегімен тұйықтала алмайды. Егер оның қорытындыларында, берілген жалпы жағдайлар ауқымы кеңірек аймақтарға, зерттелетін елге жататын болса немесе сол ел соларға жақындауға тырысатын болса, сондай-ақ әлемдік тарихи дамудың басым тенденциялары да ескерілетін болса ғана, онда олар айтарлықтай маңызды болады. Дамудың капиталистік емес деп аталатын жолы ондағы социалист» қоғамдық қатынастардың тез арада және автоматты түрде жеңіске жетуі дегенді білдірмейді. Айтқандай, айта кететін нәрсе, колониалдық немесе жартылай колониалдық тәуелділіктен жақында босанған дамушы елдерді атауға қолданылатын, өте кең тарауға ие болған «үшінші әлем» термині, үш континенттің: Азия, Африка және Латын Америка елдерінің нақтылы аса керекті проблемаларының шын (реалды) көп түрлілігі, бұл елдердің арасындағы маңызды айырмашылықтары туралы дұрыс түсінік бермейді.

Тәржімалаған:

С.И. Оспанов

философия ғылымдарының кандидаты





БАРТОЛЬД ВАСИЛИЙ ВЛАДИМИРОВИЧ

(1869-1930 жж.)

В.В. Бартольд 1869 ж. 3 қарашада Петербургте туды. Оның әкесі Ригадан шыққан биржалық маклер, анасы (Ресейге Гамбургтен қоныс аударған, лютерандық пастордың шөбересі) — Питердің банкілік кеңсе иесінің қызы болатын. 1887 ж. В.В. Бартольд сегізінші Петербург гимназиясын алтын медальмен тамамдады.

Шығысқа деген құмарлығы мектепте оқыған жылдары басталып, оның әрі қарайғы таңдауына ықпал етті: 1887 ж. ол Петербург университетінің араб-парсы, түркі-татар тобының шығыс тілдері факультетіне түсіп, 1891 ж. оны бірінші дәрежедегі дипломмен бітіреді. Сол кездері әйгілі шығыстанушылардың: Н.И. Веселовский, В.А.Жуковский, В.Р. Розен және басқалардың дәрістері, университеттік бай кітапханадағы жұмысы және оның ерекше қабілеттерінің аркасында, ғалымның негізі қаланып, В.В. Бартольд әлемдік және отандық шығыстануда бірінші қатардан орын алды. Ол студенттік жылдардың өзінде араб, парсы, түрік және кейбір басқа тілдерді меңгереді, бұл туралы оның бозбала шағындағы дәптерлері куә.

Терең білімдарлық, сирек кездесетін жан-жақтылық, ғылыми талдаудың әдістерін шебер пайдалануы, материалды өте жақсы баяндау әдісі — осының барлығы В.В. Бартольдтың ғалым ретіндегі сипаты болып табылады.

Оның еңбектерінің гуманистік рухы XIX ғ. аяғында қалыптасқан және барон В.Р. Розен басқарған Ресей шығыстанушыларының мектебіне ұласады. Бұл тәртіп Шығыс елдерінің әлем тарихындағы рөлі мен орны, олардың мәдениетінің Еуропа мәдениетіне ықпалын зерттеудегі өзіндік ғылыми ізденістерімен қатар, ғалымдардың ұйымдастырушылық қызметінің сипаты мен ғылыми мектептерді қолдау және дамытуға да қатысты болатын.

В.В. Бартольдтың мұрасы орасан және сан алуан. Оның алғашқы еңбектері 1892 ж. жарияланды (ғалымның жасы небары 23-те болатын), ал 1896 ж. оны приват-доцент дәрежесіне бекіткен сәттен бастап, оның коп жылға созылған ұстаздық қызметі басталды. 1900 ж. ол Петербург университетінде шығыс тарихының докторы ғылыми дәрежесінің ізденуші диссертациясын қорғады. Ғылыми кеңестің назарына Орта Азия тарихын зерттеуінің негізін қалаған «Моңғол шапқыншылығы дәуіріндегі Түркістан» еңбегі ұсынылды. Ғалым «тарих ғылымының түпкі мақсаты — бүкіл адамзат өмірінің өмірі бағынатын заңдарын зерттеу» болатынын ескертіп, Еуропа мен Шығыс тарихын салыстыруға, сонымен қатар шығыс және батыс елдердің нәсілдік ерекшелігіне екпін салуға қарсы айтылған сөздерінде Ресейдің төңкеріске дейінгі зиялы қауым тәртібіне тән мәдениеттілігі байқалды. 1901 ж. Петербург университетінің экстраординарлық, ал 1906 ж. ординарлық профессоры болып тағайындалады.

1910 жылы Ғылым Академиясының корресдент-мүшесі болды. Негізгі еңбектері: «Моңғол кезеңіне дейінгі Түркістандағы христиандық», «Шыңғысхан мемлекетінің құрылуы», «1893 — 1894 жылдары Орта Азияға жасалған саяхат туралы есеп», «Жетісу тарихы туралы очерк» («Жетісу аймағының естелік кітапшасы», т. И, Верный, 1898), «Түркістанға іссапар туралы есеп» («Орыс Археологиялық Қоғамының Шығыс Бөлімі Жазбалары», т. XV, 1902 - 03); «Иранның тарихи-географиялық шолуы» (СПб., 1903, университет курсы) т.б.

В.В. Бартольдтың жеке тұлғасының ерекшелігі — дәл ғылым және фактілердің шынайылығымен жылжу, бұл оның гуманистік тұрғысын анықтайды. Жүз жылдай бұрын В.В. Бартольд - өзінің мақалаларында үнемі «мұсылман халқының мәдениетінің кешеуілдеуінің себебі болып табылатын, мұсылман фатализмі - соқыр наным, Шығыс тарихымен бұрынды-соңды таныс болғанға, өзінің нағыз көрінісіндегі фатализм христиандық Құдай еркіне бағынушылықтан мүлдем ерекшеленбейтіндігі және негізінен бақытсыздыққа душар болғандардың жұбанышы болып табылатыны бұрыннан мәлім» деп қайталайтын, Петербург университетінің шығыс тарихының тыңдаушысын қатаң сынайтын.

В.В. Бартольд профессорлық деп аталатын мәдениеттің ақырғы өкілдерінің бірі болып табылады. В.В. Бартольд төңкерістен кейінгі Ресейден қоныс аударушылардың легіне ілеспей, Кеңес билігімен ашықтан-ашық тайталаспады. Дегенмен оның мадақтаушысы да, сенімді қызметшісіне де айналған жоқ. Бүл туралы Орта Азия аймағында бір ұлттық республикаларды мақсат тұтатын — Орта Азияны ұлт мемлекеттік межелеуге қатысуға тартуға деген әрекетінен байқауға болады.

Үкіметтік талапқа жауап бере отырып, В.В. Бартольд «1924 ж. жүргізілген Орта Азияны ұлттық-мемлекеттік межелеуді іске асырудағы ұлттық қағида, XIX ғ. Батыс еуропалық тарихымен қалыптасқан» деп тауып, және ол «қазіргі кезде жасалып жатқан өзгерістерге негіз таппай отырғанын» жазады. (Б.В.Луниннің «Академик В.В. Бартольдтың өмірі мен қызметі», 131 б.).

В.В. Бартольд 1930 жылы қайтыс болды. В.В. Бартольдтың өмірі толықтай Б.В.Лунина «Академик В.В. Бартольдтың өмірі мен қызметі» (Ташкент, 1981) кітабында және В.В. Бартольдтың шәкірті И.И. Умняковтың «Академик В.В. Бартольдтың еңбектерінің мазмұндама библиографиясы» (М., 1976 ) кітабында баяндалады.

В.В. БАРТОЛЬД

ОРТА АЗИЯ ТАРИХЫ ТУРАЛЫ ЕҢБЕКТЕР

I

ҮЙСІНДЕР

Біз, Жетісу туралы ең ескі мәліметтерді қытай дереккөздерінен табамыз; бұдан ертеректегі грек және рим жазушыларынан, Сырдарияның арғы жағында өмір сүрген, бірақ тұрағы анықталмаған, бірнеше халықтың атауын табамыз. Қытайлар үшін Жетісу б.з.б. II ғасырда, қытай үкіметі қуатты ғұндарға бірігіп қарсы шығу үшін одақтастар іздеп, батыс елдерге елшілерін жібергенде ғана белгілі бола бастаған еді. Ғұндардың тізе бүктірген халықтарына алғаш кездері Нань-шань және Булунцзир өзені аралығында көшіп жүрген үйсіндер де жатады; олардың патшалары осы жерде ғұндармен шайқаста өлтірілген болатын; ғұн патшасы оның жаңа туған ұлын өз тәрбие қарамағына алып, кейіндері, ол шайқастарда ерекшеленген соң, әкесінің жерлерін қайтарып береді. Үйсіндер, тағы сол ғұндар талқандаған, өздерінің көршілестерін — тибеттен шыққан халық деп пайымдалынатын, юечжилерді қуғындауға да қатысты. Өздерінің батысқа қарайғы жолында, юечжилер Жетісу өңірінен сэ халқын ығыстырды, бұл есімді әдетте, Орта Азия туралы жазған грек және парсы дереккөздерінде жиі кездесетін, сақтар деген атпен теңестіреді, дегенмен бұндай жанастыру есебіне, дыбыстардың жақындығына басқа ешқандай дәлел келтіру мүмкін еместігі анық. Ал юечжилерді бірінші қытай елшілігі дәуірінде Жетісуда үстемдік құрған, үйсіндер ығыстырады, дегенмен аталмыш халықтың бір бөлігі осы елдер де тұрақталып қалған еді . Бұл жерде гуньмо титулын иемденген үйсін патшасы Лезоями тез арада үлкен пәрменге ие болып, ғұндарға бағынуды қойды. Оның иелігінің шығысы ғұндардың иеліктерімен жанасып жатты (екі халықтың да шекаралары туралы нақты мәліметтерді қытайлар бермеген еді); үйсіндер елінен оңтүстік бағытта ежелден отырықшы Шығыс Түркістанның иеліктері орналасып, оңтүстік-батысында — Ферғана, иеліктен батыс тұста — көшпенді қаңлылар халқының (мүмкін түркі халқы — қаңлылардың) иеліктері жайылып жатты. Үйсіндер Ферғанадан солтүстік-шығыста, ал қаңлылар солтүстік-батыста жатқандықтан, олардың иеліктерінің шекарасы Жетісу мен Сырдария аймақтарының аралығындағы шекарамен сәйкес келеді. Ал үйсіндердің тегіне келсек, олардың тілінен бізге лауазымдары мен жеке аттары жеткен еді, оның өзі әл күнге дейін, бірде-бір лингвист зерттемеген тек қытай транскрипциясында ғана (біз тек жиі қайталанатын ми деген соңына назар аудара аламыз); олардың түр-сипаты туралы деректерді ең кейінгі (б.з.б. VII ғ.) қытай жазушысы Шы-гудің жазбаларынан табамыз, онда: «Үйсіндер батыс жақтағы шетелдіктерге қарағанда өте өзгеше келеді. Қазіргі көккөз және сары сақалды түріктер , дәл солардың ұрпағы» делінеді. Әрине, Абель — Ре-мьюза мен Клапорт бастатқан, бұрынғы ориенталистер санайтындай, шынымен үйсіндер арийліктер болған ба, немесе академик В.В.Рад- лов және түріктердің жаңа зерттеуінің авторы Н.ААристов санайтындай, түріктер болған ба деген сұрақты шешу үшін, бұл дерек аз болып табылады. Үйсін көштері, негізінен, Жетісудың жазықты бөліктерін алып жатқан еді, қытайлар бұл жерлерді тегіс және шөпті дейді; сонымен қатар елдің жаңбырлы және суық климаты туралы да айтылады. Тау бөктерлері шыршалы орман жамылған еді. Халық саны 120 000 отбасы немесе 630 000 адам деп анықталады; үйсіндер әскерге 188 800 адам қосуға қабілетті болатын. Үйсіндердің астанасы, немесе ставкасы Чигу, қытайлар оны Ақсудан солтүстік-батысқа қарай 610 ли, Ферғана астанасынан солтүстік-шығыс бағытта 2000 ли, және қаңлылардың иелігінен 5000 ли арақашықтықта" деп орналастырғандықтан, ол Ыстықкөлдің оңтүстік-шығыс жағалауында орналасса керек. Чигу қаласы, сонымен катар б.з. VII ғ. қытай жол сұпбасында аталады, оған қоса, Бедел асуынан 50 ли арақашықтығында ғана деп келтірілген; дегенмен бұл сұлбаның өзі көп күмән туғызады және қандай да бір синологгар тарапынан зерттеулерді қажет етеді. Аристов мырзаның Чигу Қызылсу жағасында тұрған деген тұжырымы неге негізделетінін, біз білмейміз. Дегенмен көшпенді халық болған үйсіндердің бұндай құрылыс қалдықтарын іздестіру бекер деген Аристов мырзаның бүл тұжырымымен бүгіндері келіспеске тағы да болмас. Сонымен қатар Ыстықкөл жағасында немесе түбінде сақталып қалған барлық ескілік ескерткіштерін үйсіндерге таңу, әлі де кездесетіндей , қажет емес. Ыстықкөл жағасындағы қалалар мен бекіністер пайда бола бастағанда, үйсіндердің есімі өшіп, баяғыда келмеске кеткен еді.

Шамамен б.з.б. 105 жылы, үйсіндерге қытай елшісі Чжан Цянь келіп, қытайлармен тізе біріктіре отырып, ғұндармен соғысты қайта өрбіту үшін, оларға шығысқа қайтуды ұсынды. Үйсіндер Чжан Цяньнің жоспарына аса қулық танытпай, Гуньмоға ставкада қонақжайлық қабақ таныта қоймаған еді; бірақ Чжан Цяньді шығарып салу үшін Қытайға жіберілген үйсін елшісі, келе салып, өз тақсырына Қытай империясының тамашалығы мен қуаттылығы туралы баяндағанда, олардың Қытай туралы пікірі біршама түзелген еді. Оның үстіне Чжан Цяньнан кейінгі жіберілген қытай елшілерінің батысқа қарайғы жолы шығыс Түркістан мен Ферғана арқылы өтетіндіктен, үйсіндер осы елшілермен жіберілетін бай сый-сияпаттардан айрылатын еді. Осыдан кейін, Гуньмо Қытайға жаңа елшілік жіберіп, өзіне әйелдікке қытай ханшасын, онымен бірге шарт бекіту сыйы ретінде 1000 жылқы сұрайды. Оның сұранысы қанағаттандырылды, бірақ осы кезде үйсіндердің кәрі патшасына ұзатылған ғұндардың шанюінің қызы бәйбіше деп жарияланып, қытай ханшасы Гуньмоның тоқалы болған еді. Басқа тіршілік салтына сіңісті болған ханша, сардалада зарығып, «жан-жағы киізбен тартылған дөңгелек киіз үйде тұратын, ет жеп, сүт қана ішетін үйсін патшасына» ұзатылғандығына шағымданып, өзінің шерін жазған өлеңдерімен тарқататын. Қытайлардың Ферғанаға жорығында (102 ж.) қытай билігінің тілегі бойынша үйсіндер 2000 адамнан тұратын қосымша жасақ жібереді, дегенмен олар әскери қимылдарға қатыспай, күтуде болады.

Гуньмо өзінің өлер шағында, ханшадан әмеңгерлікпен өзінің немересі және тақ мұрагері, сэнъцзу лауазымы бар Гуньцюймиге күйеуге шығуды талап етті; ханша үзілді-кесілді бастартқанымен, қытай үкіметі оны, халықтың ғұрпына мойын ұсынуға иландырған еді. Сэньцзуден тек кәмелетке жетпеген ұлы Ними ғана қалды (ғұн ханшасынан); таққа

Нимидің кәмелетке жетуіне дейін, уақытша, Сэньцзудің немере ағасы Унгуйми отырды, ол өзінің жолашарының жесіріне, қытай ханшасына (бұл Сэньцзуге ұзатылған екінші қытай ханшасы болатын; Лецзяомидің жесірі дүниеден бұдан бұрын озған еді) үйленді. Унгуйми жақсы билеуші болған сияқты, ол халықтың ішкі тұрмыс халін жақсартқанымен бірге, оны қуатты мемлекеттердің біріне айналдырды. Б.з.б. 71 жылы Унгуйми қытайлармен келісіп, ғұндарға қарсы жорық ұйымдастырып, 40 000 жуық адамды құлдыққа айдап, 70 000 жуық бас мал алып кетті. Сонымен қатар ол Шығыс Түркістанның да ішкі істеріне араласатын; оның екінші ұлы Жаркенттің билеушісі болып, ал үлкен қызы Кучидің билеушісіне ұзатылған еді. Унгуйми б.з.б. 60 жылдардың аяғында дүниеден озды; оның мұрагері болып, Куан-ван лауазымын иеленген Ними жарияланды.

Куан-ван оның жесіріне үйленіп, оның жасына қарамастан (50 жастан асқан) одан ұл сүйеді, дегенмен әйелімен тату болмаған ол, сонымен қатар халқының да құрметіне ие бола алмаған еді. Чигуға қытайдан елшілер келгенде патша әйелі елшілерді, той жасап, сол тойдың үстінде Куан-ванді өлтіруге иландырады. Жоспар іске асырылмаған еді; Куан-ван тек жараланып, қашып кеткен еді. Патшаның ұлы Сиц-сэньсэу қол бастап, патша әйел мен қытайлардың қоластында қалған Чигу қаласын қамауға алады. Қытай үкіметі өзінің елшілерінің кінәсін жуып-шаюға тырысады; олар Қытайға әкелініп, өлтіріледі; патшаға сый-сияпат және жарасын жазуға арнап дәрігер жіберіледі; тергеуде патша әйел өз кінәсін мойындамайды. Сонымен, халықтың Куан-ванға деген наразылығын ғұн ханшасы мен Унгуймиден қалған Уцзюту пайдаланып қалуды ұйғарып, жан-жағына халық жинап, Куан-ванға шабуыл жасап, оны өлтіргеннен кейін тағына отырады. Қытайлар болса ғұндардың билік құруына жол бермеуге тырысып, Жетісуға жорыққа шығуға дайындық үстінде болды; бірақ үйсін шонжарына күйеуге шыққан бір қытай қызының арқасында, екі ел татуласқан еді. Уцзюту кіші гуньмо атағын иемденіп; үлкені болып, Унгуймидің басқа ұлы — Юаньгуйми жарияланған еді. Үлкен гуньмоға 60 000 отбасы, ал кішісіне 40 000 отбасы тиесілі болды. Уцзюту тіпті қытайлармен бірігіп ғұндарға қарсы соғысқан еді, бірақ бұл сәтсіз болған еді; оның қытайларға қарсы әрекеттері бұдан үлкенірек табысқа жеткен еді.

Бұндай қос үкіметті билік міндетті түрде алауыздықтар мен тәртіпсіздіктерге ұласушы еді. Бұзылған тәртіп Юаньгуймидің немересі Цылимидің күшімен ұсталып отырған еді; оның үкіметі халыққа Унгуймидің заманындағы «тыныштық пен бейбітшілікті» кайта орнатқан еді. Айтпақтай, «менің өрісімде енді ешкім малын жаймасын, деп жариялаған» осы Цылими болатын, бүл кейіндері түркілер мен моңғолдарда құрықтар деп аталған, үйсіндердің елінде тыйым салынған өрістердің бар болғанын аңғартады. Цылими кіші гуньмоның жіберген жауыздарының қолынан өлім тауып, бұдан кейін қытайлар оның қытай ханшасынан туған немересі Ичимиді таққа отырғызады. Негізі, үлкен гуньмо мен кіші гуньмоның тартыстарында, қытайлар үлкендерін жақтайтын. Қытай үкіметінің келісімімен кіші гуньмо Аньлими тақтан тайып, өлтірілгенде, оның орнына қытай итаршысы (б.з.б. 11 ж.) отырғызылады, оның немере ағасы Бихуаньчжи 80 000 адамды қоластына алып, солтүстікке, қытайларға кетіп, сол жерден екі гуньмоға да үнемі шабуыл жасаумен болады, осының нәтижесінде олар Қытаймен тығызырақ қарым-қатынас құрады. Б.з.б. 1 ж. Ичичми Қытайға сапар шегіп, ол жерде оны салтанатпен қарсы алады; сол кез¬де ғұндардың шаньюйі де келеді; Бихуаньчжи, ақыры, «абайсыз шабуыл нәтижесінде» қытай сардарының қолынан өледі (бәлкім, арнайы жіберілген өлтірушілер арқылы болса керек).

Б.з.б. 8 жылы Шығыс Түркістан ғұндардың билігіне қайта оралып; қытайлардың «батыс жерлермен» толастап, тек 73 жылдан бастап қайта жандана бастаған еді; 97 жылы қытайдың Бань Чао атты қолбасшысы жіберген жасақ Каспий теңізіне дейін жеткен еді. Бүл оқиғалар Жетісуға еш әсерін тигізбесе керек, оның осы дәуіріне қатысты тарихы туралы бізде ешқандай мәлімет жоқ. Тек үйсіндер II ғ. Қытайдан «мүлдем бөлініп кетті» делінеді. Сондай-ақ біз б.з. II ғ. кең етек жайған, Моңғолиядан батысқа қоныс аударуы кезінде ғұндардың Жетісу арқылы өтуі туралы да ештеме білмейміз. II ғ. екінші жартысынан бастап Қытай мен батыс жерлердің арасында аласапыран уақыт орнап, бүл қарым-қатынастар V ғ. дейін оңалмаған еді.

Ғұндардың Моңғолиядағы орнын, тегі тунгус деп тұжырымдалатын, сяньбийліктер басты. Сяньбийлік билеуші Таншихай (181 ж.) үйсіндердің жерлеріне дейінгі барлық жерлерді басып алды. Кейін, басқа сяньбийлік династияның билеушісі Юйлюй IVғ. басында «ежелгі үйсін жерлерін» де басып алды.23 IV ғ. аяғынан бастап, VI ғ. екінші жартысына дейін, Орта Азиядағы біріншілік, әдетте, оларда тугус халқы деп саналатын, жужандардың қолында болған еді. Жужандардың үнемі шабуылы үйсіндерді Жетісудың жазықты алқаптарынан Тянь-Шань тауларына қарай ығысуға мәжбүр еткен еді. 425 жылы кейбір батыс билеушілері, оның ішінде үйсін билеушісі де бар, Солтүстік Қытайға елшілік жібереді, ол кезде ол жерде Юань Вэй немесе Бэй Вэй атты сяньбийлік әулеті үстемдік құрып тұрған еді; осылайша, Қытай мен батыс халықтарының арасындағы қарым-қатынас қайта жанданған еді; ақыры, үйсіндер жыл сайын Қытайға елшілерімен бірге сый-сыяпат жіберетін еді. Біз тарихта үйсіндерді бұдан әргі заманда жеке халық ретінде болғанын естімейміз; бүл есім Үлкен қырғыз-қайсақ ордасының атауында (үйсіндер) ғана сақталғаны белгілі.

II

ТҮРКІЛЕР

VI ғ. Орта Азияда жаңа көшпенді мемлекет пайда болды. Алтайдан шыққан жаңа жаулаушылар аз-ақ уақыттың ішінде Ұлы мұхиттан Қара теңізге дейінгі ұлан-байтақ, жерлердегі халықтың барлығын тізе бүктірген еді. Мемлекеттің негізін қалаған Илихан Тумын 553 жылы қайтыс болды; Тобо ханның өлімінен кейін (581 ж.) империя, батыс және шығыс болып, екі мемлекетке бөлінді; шығыс мемлекеттің орталығы, бұрынғы үйсіндердің жері — Жетісу болған еді, ол Орта Азияның батыс бөлігіндегі бұдан кейінгі көшпенді мемлекеттердің де орталығы болды. Жетісу тарихында түріктердің үстемдік құру кезеңі үлкен маңызға ие болып табылады. Көпестер үшін көшпенді империяның орталығы тура пайда көзі болатын, олар бұл жерде тауарларын, әсіресе маталарды өткізетін, ал негізінен Қытайдан және Батыс Азиядан әкелетін маталар сауда-саттықтың негізгі заты болатын еді. Онжылдықтарға ұласқан, VII ғ. Ферғанадағы аласапыран заман орнаған еді, бұл Батыс Азиядан Қытайға қарайғы, негізгі керуен жолдарын солтүстікке жылжуына ықпал етті. Ферғана мен Қашқарға соқпастан, саяхатшылар Самарқаннан солтүстік-шығысқа қарай жылжып, Ташкент пен Әулие ата арқылы Жетісудан Шу жағасына қарай, ол жақтан Ыстықкөлдің оңтүстік жағалауына жетіп, Бедел асуынан Ақсуға өтетін. Бүл жол нобайы, бізге белгілі болғандай, бірінші рет VII ғ. будда тәуіпшісі Сюань Цзаннің жазбаларында және қытайдың «Тан әулетінің тарихында» айтылады; ақырғы шығарма IX ғ. жазылған, бірақ оның құрамындағы батыс елдерге қатысты барлық мәліметтер VII не¬месе VIII ғ.ғ жатады. Біз қытай жол нобайларынан Жетісу арқылы өту жолдары туралы қанық мәлімет таппаймыз; дегенмен, қолдағы мәліметтер бойынша, VII ғ. өзінде Шу алқабында жер өңдеушілік мәдениеттің болғандығын және бүл мәдениетті Мәуреннахрдан (немесе Амудария мен Сырдарияның аралығындағы мәдениет аймағы) шыққандар әкелгендігін және бұндай колонияларды кейініректерде Қоқан хандығының тұрғындары да түзген болатын. Сюань Цзаннің заманында Амудария мен Шу аралығындағы мемлекет мәдениет жағынан бүтін бір ел болатын; халқының киім киісі, жазу-сызуы мен тілі барлық жерде бірдей болатын. Сириялық болса керек, алфавит 32 әріптен тұратын; жоғарыдан төмен қарай жазып, сол кездің өзінде тарихи шығармалар болған еді. Ең таралған дін манихейлік болса керек. Тұрғындарды сипаттағанда: олар шашын жиып, басын ашық қалдырады; кейбірі шашын тақырлап алғызып, маңдайына жібек кесіндісін байлайды деп жазылады. Халықтың бір бөлігі жер өңдеумен айналысса, екінші жартысы саудамен айналысатын еді; сауда орталығы «Су-е (Шу) өзенінің бойындағы қала» болатын, Шу өзені, бұдан кейініректегі мұсылман дереккөздерінде Суяб деген атауға ие болып, Қастек асуының оңтүстігіне қарай орналасқан делінеді. Суябта VII ғ. өзінде, әр түрлі елдерден келген көпестер өмір сүрген еді. Одан батыста бірнеше ондық қалалар бар-тұғын, ол қаланың әрбірінің бір-біріне тәуелсіз өз билеушісі болды, бірақ барлық билеуші түркілерге бағынатын еді.

Суяб маңайында, әдетте, батыс түріктердің қағанының ордасы орналасатын; Сюань Цзан сол қағандардың бірімен осы жер¬де жүздескен еді. Қаған жасыл жібектен тігілген жадағай киген; шашы жайылып жіберілген, отырықшы жергілікті халыққа тән - маңдайы жібек кесіндімен жабылған, басының айналасына бірнеше мәрте оралған кесіндінің ұзындығы 10 фут. Қағанға қарағанда, нөкерлерінің барлығының шашы өрілген. Қаған үлкен шатырда тұратын, оның іші алуан түрлі алтын әшекейлермен безендірілген екен. Шатырдың ішінде, екі қатарға тізіліп мырзалар отырды, барлығының үстінде жібектен тігілген киім; олардың артында қағанның сақшылары түр. «Бұл киіз үйде тұратын, жабайы билеуші болғанымен, оған тан болмау және оны құрметке бөлемеу мүмкін емес еді». Тақуа келе жатып, шатырға дейін 30 қадам қалғанда, қаған алдынан шығып, тақуаға тағзым етіп, аудармашы арқылы бірнеше сұрақ қойғаннан кейін, темір орындық әкелуді бұйырады. Ағаштың бойына жиналған оттың қасиетін қадірлеуге байланысты болса керек, түркілер ағаш отырғыштарды қолданбайтын еді. Сонымен бірге шатырдың ішінде Қытайдан және Гаочаннан (немесе Уғырстан, казіргі Үрімші, Турфан және Хами қалалар орналасқан жерлер) келген елшілер де бар-тын. Той сазды әуенмен басталды; дыбыстардың жабайылығына қарамастан, олар «құлаққа жағымды естіліп, жан-дүниең мен жүрегіңді масаттандыратын». Қонақтар ет жеп, шарап ішті; тақуаға өсімдік тағамы мен сүт ұсынылды. Тойдан кейін, тақуа қағанның қолқалауымен, будда ілімінің тынысындағы уағыз айтты; уағыз аяқталғаннан кейін қаған қолын көтеріп, иіліп тәжім етіп, бүл нақылды шын көңілімен қабылдайтынын айтты. Бірнеше күннен кейін, ұстаз жолға жиналғанда, оған бірнеше жыл бойы Чанъань (Сианфу) қаласында тұрған, сондықтан да қытайша жақсы сөйлейтін жас жігітті жолсерік етіп береді.

Шаболо Хилиши қағанның кезінде (634-638 жж.) батыс-түркі халық бесі Шу өзенінен батысқа және бесі шығысқа, он әулетке бөлінген еді; біріншілері Нушиби, екіншілері Дулу деп аталды. Бұдан кейін көп ұзамай батыс түркілердің империясы Іле өзені бөліп жатқан екі мемлекетке тарады. Патша жанұясының мүшелері арасындағы алауыздық толастамай, оған қытайлар да үнемі араласып отырды. 651 жылдағы Ашина Хэлу қаған сияқты, кейбір қағандар аз уақыт аралығында бір тұтастықты сақтай алған еді. 657 жылы, бұдан ширек ғасыр бұрын шығыс-түркі қағанатын бағынышты қылған қытайлар, батыс түркілерді де тізе бүктіріп, оның ханзадалары енді қытай шендерін иемденіп, қытай намангері болып санала бастады . Дегенмен түркі ханзадалары қытайларға қарсы шығып, бұл кездері Шығыс Түркістанды иемденіп қалған тибеттіктермен, оларға қарсы соғысқа одақтасатын еді. 704 жылы Ашина Хуайдао аталмыш он әулетті өзіне қайтадан бағындырды; бірақ оның мұрагері, ұлы Ашина Синь Құлан қаласында өлтірілгеннен кейін, батыс-түркі әулеті де жойылды (шамамен 740 ж.).

Дулудың әулеттерінің бірі, атап айтқанда Шу мен Іленің аралығында көшіп жүрген түркештер бұрынғыдан да мықты қуат жинай бастады; олардың ханзадаларының ордасы Суябта, ал кіші ордасы — Іле өзенінің бойында болатын. Түркеш ханзадаларының ең мықтысы деп Сулуды атауға болады (738 ж.өлг.); оның қуатының күштілігі сондай, оның жанында тіпті, сол кездері Сулуға қызын берген Ашина Худайо билеген батыс-түрік тағының жарығы да тұтылып қалатын; онымен коймай, Сулу шығыс-түрік қағандары мен Тибет билеушілерімен туыстасқан еді. 738 жылы ол Мохэ-даган шенін иеленген түркеш ханзадаларының бірінің қолынан қаза табады. Таққа Сулудың ұлы отырады; бірақ Мохэ-даган ферғаналық және ташкенттік билеушілерімен бірігіп, оны Суябта талқандап, тұтқынға алады. 740 жылы Мохэ-даган түркештердің билеушісі болып жарияланып, ақырғы батыс-түрік қағанын өлтіруге бұйрық береді; бірақ оның билік құру кезеңі де ұзаққа созылмайды. Аласапыран кезең туды; 748 жылы Шығыс Түркістанды қытай намангері Ваан Чжэн-сянь алды да, Суябтын күл-паршасын шығарды. Келесі онжылдықта түркештер барлық күш-қуатынан айырылды. Жетісудың батыс бөлігі енді Талас қаласына тәуелді, ал Талас — Ташкент билеушісінің қоластында болды. Бүл жердегілердің үздіксіз жалғасқан алауыздықтан көрген азабының қаншалықты киын болғанын қытай жылнамашысының «бұл жердегі жер орушылар көк сауыт киіп, бір-бірін құлдыққа айдайды» деп жазған сөздерінен-ақ аңғаруға болады.

Батыс-түрік империясының құлауы Мәуреннахрдағы арабтардың табысына үлкен ықпалын тигізген еді; осыған байланысты, араб жылнамашылары оған үлкен мән берген еді, олар бүл оқиғаны хижыраның 119 жылына (737 ж) жатқызады. Арабтардың айтуынша , ақырғы түрік қағаны Невакет қаласында (Шу алқабы, Тоқмақтан шығысқа қарай)тұрған екен; оның бұл жерде ешкімге жақындауға болмайтын, тыйым салынған жайылымы мен тыйым салынған тауы бар-тын; шалғындарда жайылған мал мен таудағы аң жорықтарға арналған азық ретінде сақталатын. Қағанның арабтарға тигізген кесір-кесапаты көп болғандықтан, арабтар оған Абу Му-захим («соқтыққыш, сүзеген» деген немесе бұқа, піл) деген атақ берген еді. Алайда Тохаристандағы (Амудариядан оңтүстікте, Балхтан шығыста) соғыста арабтар түркілерді талқандаған еді; еліне қайтып келген қағанды Курсул ханзада өзінің жеке өшпенділігі салдарынан өлтірген еді. Бұдан кейін түркілер тарап кеткен еді. Курсулдың өзі болса арабтар қартаң шақтағы оны 739 жылы Сырдария бойында тұтқынға алған еді; өзінің басын арашалаған ол төлем ретінде 1000 жылқы мен 100 түйе атады, дегенмен араб намангері Наср оны өлтіруге бұйрық берген-ді. Түркілер сүйекті еліне алып кетпес үшін денені өртеп жібереді; араб тарихшысының айтуынша, бүл түркілерді Курсулдың өлімінен гөрі қаттырақ күйзелткен еді. Араб мәліметтері мен қытай жазбаларының, олардың үзінді түрінде болғандығы мен шынайылығы көп күмән туғызатындықтан, оларды жақындастырудан тартынғанды жөн көрдік.

III

ҚАРЛҰҚТАР

Қытай, араб және парсы дереккөздері батыс-түркі қағанатының құлауынан кейінгі түркі тайпаларының топтасуы туралы нақты түсінік алу мүмкіндігін береді. Мемлекетті түзген тайпалар, түркі атауынан басқа, шығысында да, батысында да батыс түркілердің он әулетке бөлінеді деген қытай мәліметіне қарамастан, жалпылай оғыздар немесе токуз оғыз («тоғыз оғыз») аталады деп санаймыз. Шығыс Түркістанның ең қиыр шетінде мемлекет құрған шато түркілерін («дала түркілері») қытайлар батыс-түркі қағанатынан шыққан дейді ; араб жазбаларында осы түркілер тугузгуз немесе токуз-огуз деп аталады. Оғыздардың тағы бір буыны батысқа кетіп, мемлекет құрды, оның орталығы Сырдарияның төменгі ағысы болатын. Жетісу өңіріндегі әмір оғыздардың аңыздарында көрініс алады, ондағы Яфеттің ұлы Түркінің тұрағы Ыстықкөл жағалауы болатын.

Жетісуда тек түркештер қалды, олар азийліктер мен тохсийліктер болып, екі әулетке бөлінді (бүл екі есім көп күмән туғызады; бәлкім, азийліктер орхон жазбаларында кездесетін аз атты тайпамен бір болса керек). VIII ғ. екінші жартысындағы Жетісудағы үстемдік қарлұқтардың қолына тиді, олардың негізгі бөлігі Алтайдан қоныс аударған еді (қарлұқтардың алдыңғы буыны Амударияның жағасына бүл ғасырдың басында-ақ келген-ді). 766 жылы қарлұқтар Суябты басып алып, өздерінің астанасын осында көшіреді; олардың билеушісі джабгу деп аталатын-ды, бүл атаудың орхон жазбаларында кездесетін ябгумен мағынасы бір екендігі анық. Осылайша, түркі мемлекетінің құлағанынан кейінгі Жетісу түркі халықтарының қолында қалып, оны арабтар да, қытайлар да басып ала алмаған еді. Қытайлар, 751 ж. араб қолбасшысы Зияд б.Салих бастаған қолдың оларға жойқын тойтарысынан кейін Батыс Түркістан істеріне араласуын доғарған еді. Арабтар болса VIII ғ. аяғында Ферғанадан қарлұқтарды ығыстырумен ғана шектелген еді; бізге қаншалықты белгілі болғандай, солтүстік-шығыста мұсылман басқыншылары Таластан әрі қарай бас сұғуға құлықсыз болған сияқты.

Түркілердің тағдырына мұсылман қылышынан гөрі, сауда-саттық қарым-қатынас арқылы тараған мұсылман мәдениеті үлкенірек ықпал еткен еді. Мәуреннахр халқы саудаға деген бейімділігімен ерекшеленетін-ді, және исламның пайда болуынан әлдеқайда бұрынырақта, Орта Азияның әр түрлі елді мекендерінде сауда колонияларын құрған еді; согдийлік колониялардың Шығыс Түркістанның ең қиырларында, токуз-огуздардың жерлерінде де кездесетін еді. X ғ. парсы географының сөзінше, Қастек асуынан солтүстікте орналасқан Беклиг мекені немесе (басқаша оқылымда) Беклилиг, согдийше Семекна деп аталатынына қарап, согдийлықтардың Жетісуда маңызды роль атқарғандығы туралы айтуға болады. Көпестердің артынан әрдайым, Мәуреннахрда кеңінен таралған, түрлі дін уағыздаушылар еріп жүретін-ді, олардың арасында несториандық жөніндегі христиандар да болатын. Түркістанның көптеген қалаларында, мұсылман жазушыларының жазбаларына сүйенсек, христиан шіркеулері болыпты; Жетісудың, дәл Ыстык- көл жағалауындағы джикилдерде тұратын, көшпенді халықтарының бірінің арасында христиандар да болған екен.

Мұсылман авторлары Батыс Азияның Жетісу арқылы, Қытайға қарайғы сауда керуендерінің жолы туралы анық-қанық жазған екен, осы жол бойындағы бірнеше қалаларды атайды, олардың көбінің аты көп күмән туғызады . Пішпек маңында, Аламедин мекенінің орнында болса керек, Джуль қаласы болған (бәлкім, түркі тіліндегі чуль «дала» шығар); бұнда Тараз (Талас, Әулие Ата) қаласынан келе жатқан жол Асхикеттен (немесе Наманган уезінен, Қарақол асуы арқылы) шығатын жол тоғысады. Шу алқабындағы ең ірі сауда орталығы Невакет немесе Невикет қаласы болды, бұл жерде жол қақ айырылатын; біреуі Джиль-арық шатқалы арқылы Ыстықкөл жағалауына қарай, ал екіншісі — Суябка апаратын. Джуль мен Невакеттің арақашықтығы 15 фарсақ, немесе шамамен 90 верст; сондықтан Невакетті Шудың сол жағасымен өтетін жол Қабұлаққа айырылғандағы жерде орналасқан деп айтуға болады. Осы жерлердің барлығы да қарлұқтарға тиесілі еді; Ыстықкөл жағалауының басым бөлігі қарлұқтардан бөлініп кеткен джикиль атты халықтың меншігінде болатын. Невакет пен шатқалдың арасында, тағы қарлұқтардың әулеттерінің бірі — лабандардың, Керминкет (немесе — Кумберкет) үлкен сауда кенті болады; оның билеушісі Күлтегін лабан шеніне ие болатын. Бұл кездерде шатқал Джил деген атауға ие болған еді; тарихшы Гардидзи бүл сөз «тар»дегенді білдірген дейді. Шатқалдың оңтүстігіне қарай 12 фарсақ қашықтықта Яр қаласы орналасқан, ол соғысқа 3000 жауынгер шығаруға қабілетті болған еді; бұнда тексин деп аталатын джикиль билеушісінің астанасы болған; көрсетілген қашықтықтарға сүйенсек, Ыстықкөл жолдың сол жағында қалып қоятындықтан, қала көлдің дәл оң жағында болса керек. Ярдан 5 фарсақ қашқтықта Тон қаласы бар-тын, бұл жерде осы атауды иемденген өзен де бар, бүгіндерінің өзінде сол жерден үйінділерді байқауға болады. Тоннан үшкүндік жолда Барысхан қаласы бар; осы екі қаланың арасында джикилдердің шатырлары ғана кездеседі. Қаланың атауы, мүмкін, Барыскаун өзенінің атауында сақталса керек. Кудаманың айтуынша қала, төрт үлкен және бес кішігірім тұрақтардың бір тобынан тұрған-ды. Оның билеушісі манақ деген шен таққан екен, ал басқа бір деректе бүл шен тебин-барсхан делінген; ол қала соғысқа 6000 жауынгерді қосуға қабілетті болыпты. Барысхандық манак, X ғ. парсы географының сөзінше, тегі қарлұқтардан шығып, кейіндері халқы токуз-оғыздардың жағына шығып кеткен екен. Батыс және Шығыс Түркістан арасындағы сауда орталығы ретінде өте үлкен маңызға ие болатын; түркілердің шежіресінде Түріктің ұлдарының бірінің есімі Барысхан болып табылады.

Барысхан да, Үзгендтен Ясы (Жасы) асуы, Арпа алқабы мен Қарақойын, Атбаша және Нарын өзендерінің алабы арқылы өтетін, Ферғанадан тура жолдың үстінде болған. Ферғанадан, Барысхан мен тибеттік иеліктер шекарасынан (Шығыс Түркістанда) бірдей арақашықтықтарда (6 күндік жерде), Қарақойынның Атбашқа құйылу сағасының маңында, төбе үстінде Атбаш қаласы тұрды (бүгіндері Кошой қорған үйінділері); тибет иендіктеріне апаратын жолдар Туругарт асуы арқылы өтетін. Атбаш пен Барысханның арасында бірде-бір елді мекен болмаған-ды. Жетісудың оңтүстік бөлігін ягма халқы (токуз-оғыздардың бірінші тарауы) мекендеді, оларға Қашғар да тиесілі болатын; қарлұқтар мен ягмалардың шекарасы болып Нарын саналатын еді.

Ақыры, Барысханмен Невакеттің Суяб арқылы өтетін айналмалы жолы да тоғысатын. Суяб Шудың солтүстігінде, түркештердің жерінде, Невакеттен 3 фарсақ арақашықтықта тау етегінде орналасқан еді, бұл жер бүгінгі Қарабұлақ елді мекенінің орнында болған сияқты. Оның билеушісі түркі хандарының бірінің ағасы болатын, ол ялан-шах немесе «батырлар патшасы» деп аталатын арийлік шен тағатын; қала соғыс жағдайында 20 000 адамнан тұратын жасақ шығара алатын-ды. Суябқа апаратын жолда, Невакеттен 1 фарсақ арақашықтықта, Пенжикет қаласы болған, ол 8 000 жауынгер қоса алатын; Суябтың маңында тағы үш елді мекен болды, олардың әрбірі жеке билеушіге ие еді. Қастек асуы өтетін таулар түркілерде қасиетті саналатын; олардың сенімінше, бүл жерде тәңірінің мекені орналасқан екен. Асудан солтүстікте Беклиг немесе Беклилиг болған, оның билеушісі бір дерек бойынша Бадан-Сангу деп аталса, екінші бір деректер — түркі шені бойынша Йинал-тегін деген есімге ие болған екен; оның қоластында 3 000 жауынгер болған; сонымен қатар қала соғысқа 7000 жауынгер қосуға қабілетті болатын. Суябтан Барысханға апаратын жолмен керуендер 15 күн, ал түркі поштасы — 3 күн жүретін. Бәлкім, бүл жерде, Қастек, Верный, Іле Алатауының солтүстік баурайының бойы және Қызыл қия асуы (Санташ қыратында) арқылы Қарақолға апаратын жол меңзеліп отырған сияқты; Ыстықкөлдің солтүстік жағасы бойымен жүретін Токмақ пен Қарақол арасындағы жол арақашықтығы арабтардың атаған күн санына сәйкес келмейді. Алайда қарлұқтардың иелігіндегі жерлермен шекарасындағы Ыстықкөлдің солтүстік жағасындағы джикилдердің мекенінде Сикуль атты үлкен сауда кенті бар еді; ол, біз кейінірек көретіндей, Темірдің заманынан келе жатқан Ыстықкөл қаласының өзі болса керек.

Барлық түркі халықтардың ішінен, мұсылмандық мәдениеттің ықпалына ең көбірек ұшыраған, әрине, қарлұқтар болуы тиіс еді. Қарлұқ джағбуы Мағди халифының (775-785) кезінде-ақ исламды қабылдаған дейтін мәліметтер көп күмән тудырады; дегенмен X ғ. Таластың шығысында жатқан бірнеше қалаларда мешіттер болғаны рас. Мәдениет ықпалы қарлұқтардың тіршілік салтында айқын көрініс табады, олардың арасында, аңшылар мен көшпенділерден басқа, жер өңдеушілер де кездеседі. Бірақ қарлұқтар басқа түркі халықтарының тарапынан қысымға ұшырап жататын еді, әсіресе X ғ. түркілердің арасындағы ең қуатты болып саналатын токуз-оғыздар көбірек шабуыл жасайтын-ды; діні бойынша, ханымен бірге токуз-оғыздардың басымы манихейлер болатын, дегенмен олардың арасынан христиандар, буддашылар мен мұсылмандар да ұшырасатын. ' Бұрындары қарлұқтарға тиесілі болған Барысхан қаласы, X ғ. токуз- оғуздардың қарамағына өткенін айтып кеткенбіз; оның үстіне, Пен-чула (оқылымы күмән туғызады) қаласы немесе қазіргі Ақсу туралы деректе қала қарлұқтардың қоластында болып, бірақ билеушісі токуз-оғыздардың тәуелділігінде болды; ал кейінірек, ол қырғыздардың иелігіне көшті делінеді. Қырғыздар ол кезде Енесейдің бас жағын ме~ кендейтін, ол жаққа, қытай дереккөздеріне сүйенсек, сонау VIII ғ. бастап Кучиден үш жыл сайын жібек тиеген араб керуендері аттанатын. Сауда-саттық қарым-қатынастар қырғыздарды арабтармен, қарлұқтар және тибеттіктермен жақындастырды; бәлкім, енді қырғыздар қарлұқтармен одақтасып токуз-оғыздарға қарсы әрекеттеніп, қазіргі өз отандары — Жетісудың бір бөлігін басып қалса керек. Не дегенмен де, қырғыздардың негізгі бөлігі Жетісуға айтарлықтай кешірек келген еді. Егер қырғыздар Жетісуда Қараханидтер дәуірінде өмір сүрген болса, онда олар, міндетті түрде, X немесе XI ғғ. исламды қабылдаған болар еді; ал, сонымен бірге, біз олардың тіпті XVI ғ. дейін пұтқа табынушылар болып саналғанын көреміз.

Ақыры, қарлұқ иелігіндегі жерлер, Шу алқабы да, олардың жауларының қолына көшті. XI және XII ғғ. Үлкен маңыз атқарған, Баласағұн қаласын, шамамен 940 ж., әлдеқандай «пұтқа табынушы түркілер» билеп отырды; X ғ. географтарының арасынан ол туралы тек Макдиси жазған екен, ол бұ қаланы «үлкен, жұрты көп және бай қала» деп атайды. Басқа жерде , мен, Баласағұн Шу алқабында орналасқанын дәлелдеуге тырысқан едім; қолда оның орналасу жері туралы нақты мәліметтер жоқ. Бұл кездері Шу алқабына иелік еткен халық, тағы сол X ғ. Орта Азияның бүкіл батыс бөлігін өзінің билігінің астына біріктірген, Қараханидтер әулеті шыққан халықтың өзі болса керек. Енді біз, осы әулеттің тарихына көшелік.

IV

ҚАРАХАНИДТЕР

Тарихшылар бізге Қараханидтер қай халыққа тура жататынын айтпайды; дегенмен, бұл халық ягма болған деп айтудың негізі бар, олардың патшасы Қарахандарда әдеттен-ақ Богра-хан шенін тағатын. Бұл жағдайда, осы жолы Шу алқабына жаңа жаугершілердің кимелеуі оңтүстіктен болған екен. Шу алқабында өмір сүретін Қараханидтер ислам дінін қабылдады. Бұл оқиғалар туралы біздің күнімізге дейін, аңыз-деректер ғана жеткен еді. Ибн әл Асир айтқан бір аңыз бойынша, исламды ен бірінші болып Шабук (немесе Сатук) Қарахан қабылдайды, оған түсінде көктен бір кісі түсіп, түрікше сөйлеп: «Өзіңнің осы және о дүниедегі амандығың үшін Исламды қабылда» депті. Осы аңыздың ең ежелгі нұсқасы Джемал Каршидің шығармасында сипатталады, бүл әулеттің хандарының арасынан алғашқы болып исламды қабылдаған, 344/955-56 жылы өлген, Сатук Богра-хан Абд әл Керім делінеді. Екі аңызда да бір адам айтылып отырғаны анық, өйткені екі автор да бұл ханды Илектің бабасы (Мауреннахрды басып алған, Насырдың түркі шені) деп атайды. Абд әл Керімнің немересі де, Харун, өзімен замандас автордың еңбегінде Богра Қара хан деп аталады .

Аталған Харунның, астанасы Баласағұн болатын, ауруы асқынып, шегінуіне тура келген ол, Мәуреннахрдан қайтып келе жатқан жолда, 992 жылы ажалын табады. Мәуреннахрды басып алу ісін 999 жылы илек Наср ақтаған еді. Қараханидтердің бұдан әрі қарайғы әрекеттерін газневидтік сұлтан Махмуд (998-1030) тоқтатқан еді, ол өзінің Ауғанстан, Пресияның шығыс бөлігін және Үндістанның бір бөлігін қоластына бағындырып алды. 1008 жылдың 4 қаңтар күні, Ут-би сипаттағандай, «жалпақ бет, қысық көз, бетінде түгі аз (сақалы сирек), темір қылыш асынған және қара киім киген түріктер» Балх маңында толықтай талқандалып, бұдан былай Амударияға қарай жорық ұйымдастырмайтын болды.

Қараханидтер империясы XI ғ. басында-ақ уделдерге бөлініп, олардың империя басшысына деген тәуелділік дәрежесі ақырғысының жеке бас қасиеттеріне байланысты-тын. Кешікпей-ақ уделдік жүйеде міндетті түрде пайда болатын, алауыздық басталды, әсіресе Қараханидтердің екі басты тармақтарының, немесе Сатук Богра-ханның екі немересі — Али (Насырдың әкесі) және Харунның арасындағы тартыс ерекше болды. Біздің қолымызда бұл тартыстың қарқыны туралы және Жетісу қай кезде кімнің қолында болғандығы туралы деректер аз-ақ, тіпті кей кездері қарама-қайшы да келіп жатады. Утбидің айтуынша, Мазмудпен араласады деген күдік тағып, Илек өзінің ағасымен, қашғарлық Туган ханмен жауласыпты; Илек 403/10- 12-13 жж. қайтыс болғаннан кейін, оның тағы Туган ханның иелігіне көшті. Туган ханның Жетісуда билік жүргізгені анық, тіпті Шығыс

Түркістанды да билесе керек, оны ол жақтан Богра-хан Харунның ұлы, Қадыр хан Юсуф бірте-бірте ығыстырған еді, ал оның Мәуреннахрды басқарғаны іс күмән туғызады. Утби мен Ибн әл Асир Қадыр ханды хотан билеушісі деп атайды; біз бақыр теңгелердің деректерінен оның 404/1013-14 жж. Яркендте, және 405/1014-15 жж. Қашғарда билік құрғанын көреміз.

408/1017-18 жж. Жетісу қиыр шығыстан жөңкілген көшпенді халықтардың басқыншылығына ұшырады, олардың арасында Солтүстік Қытай мен Орта Азияның шығыс бөлігін иемденген, кейіндері Орталык мемлекетке өзінің атын беретін, қытайлықтар да бар. Кәпірлердің Баласағұнға 8 күндік жер жолы қалғанда, олар Туган ханның үлкен қол бастап қарсы шыққаны туралы хабар алады. Олар шегінді; хан олардың ізіне үш ай бойы түсіп, ақыры жетті де, тас-талқанын шығарды.

Утбидің айтуынша, Туган хан осы шайқастан көп ұзамай қайтыс болды, ал оның мұрагері болып ағасы Арслан хан жарияланды. Алайда, төменде әлі келтірілетін Бейхакидің әңгімесіне сүйенсек, Туган хан Жетісуды 1025 жылға дейін билегенін білеміз. Арслан хан Мүхамед б Али, теңге деректері бойынша, негізінен, Сырдарияның солтүстік-шығыс бөлігін билеген, бірақ оның аты жазылған теңгелер Бұхарада соғылған еді.

1025 жылы Қадыр хан Юсуф пен сұлтан Махмуд Мәуреннахрға қарай жорыққа аттанады, ол кездері, оны Насырдың, Туган хан мен Арслан ханның ағасы Алитегин билеген-ді. Самарқаннан қашықтау емес жерде Қараханидтер басшысы мен сұлтанның кездесуі болды, бұл туралы Гардизи егжей-тегжей сипаттаған еді. Екі монархтың арасындағы сыпайылық алмасу ғұрыптары нақ ұстанумен жүргізіліп, тең құқықтықты толықтай сақтауға тырысты. Түркі ханы Махмұдқа қарағанда, мұсылмандықты жақсырақ ұстанатыны байқалды, ол өзіне ұсынылған шарапты ішпеген еді. Келісім-шарт жасасып, бүл шарт бойынша, Махмұдтың қызы Қадыр ханның екінші ұлы Яган-тегінге , ал Қадыр ханның қызы Махмұдтың ұлы — Мұхамедке берілетін болды; Махмұд Яган-тегінге, Әлі-тегіннен Мәуреннахрды тартып алуда қолұшын беретініне уәде етті. Кейін, Махмуд Үндістанға бағытталған жорықты сылтау етіп, өзінің бүл уәдесінен бұлтарып кетеді, осының салдарынан, жоспарланған некелер де орындалмайды. Әлі-тегін Мәуреннахрды билеуін жалғастырды, бірақ оның ағасы Туган хан Баласағұннан Қадыр ханның әскерлерімен ығыстырылған еді.

Қадыр хан Юсуфтың иеліктері қайтыс болатын шамамен 1031 немесе 1032 жылы Шығыс Түркістаннан басқа, Жетісу, Сырдарияның шығыс бөліктерін, дәлірек айтсақ, Әулиеата мен Шымкент уездерін алып жатты; оның астанасы Қашғар болатын. Шығыс Түркістан мен Жетісу, оның үлкен ұлы, Богра-тегін Сүлейменге тиді, ол Арслан ханның шенін қабылдады; Талас пен Исфиджабты (казіргі Шымкенттің Сайрам ауданы) екінші ұлы Яган-тегін Мұхамедке мұраланды, ол Богра хан атағын иемденді. Екі ағайын да, Махмұдтың ұлы газневидтік сұлтан Масұдпен араласты; Әлі-тегіннен Мәуреннахрды тартып алып, оны Богра ханға беру туралы жоспар қолға қайта алынды; бірақ бұл жолы да жоспар іске аспай қалды. Бұл жерде, тағы, Лешкер хан деген біреу аталады , секмандық билеуші (?); Секман атауы Беклиг қаласының согдийлік Семекна атауымен мағынасы бір болуы екіталай (жоғ., 36 бет.)

Арслан хан мен оның ағасының арасындағы қарым-қатынастар көп ұзамай өшпенділікке айналды. Ибн әл Асир бір жерде Арслан хан 435/1043-44 жж. өзінің меншікті жерлерін туыстарына бөліп беріп, өзіне тек Қашғар, Баласағұнды және барлық қалған жерлеріне жоғарғы билік жүргізу құқығын қалдырды дейді. Бүл сипаттағы мәліметті, әрине, дұрыс деп айтуға болмас, өйткені уделдік жүйе бұдан жарты ғасыр бұрын қалыптасып қойған еді; дегенмен осы дәуірде, Арслан ханның әлсіздігінің салдарынан, империя билеушісінің беделі аяқасты қалуы әбден мүмкін. Шамамен, 1056 жылы Богра хан Арслан ханды тұтқындап, оның жерлерін басып алды, бірақ көп ұзамай-ақ, 15 айдан кейін өзінің әйелінің қолынан у ішіп өледі. Ибн әл Асир Богра ханның өлімін 439/1047-48 жж. жатқызады, бірақ бұл жорамал осы оқиғалардың замандасы Бейхакидің мәліметтерімен жоққа шығарылады, оның деректері бойынша, хан 449/1057-58 ж. қайтыс болған делінеді. Оны өлтіруге, ханның такты үлкен ұлы Чагра-тегін Хусейнді мұралау ниетіне, ханшаның таққа өзінің кіші ұлы Ибрахимді отырғызбақ ниеті қарама-қайшы келуі себеп болды. Ақырғысы таққа отырғанымен де, кешікпей, барсхандық билеуші Йинал-тегінмен соғыста ажалын тапқан еді. Бұдан кейін, Қашғар мен Баласағұнды 16 жыл бойы (451-467/1059-1074) Қадырханның басқа үлы Тогрул Қара хан Юсуф ағайыны Богра Хан Харунмен бірлесе басқарды. Олар Мәуреннахрдың Билеушісі Шемс әлмулықпен (Насырдың бірінші билігінің немересі) соғысты; соғыс бейбітшілікпен аяқталып, осыған сәйкес, Мәуреннахр мен түркістандық Қараханидтердің иеліктерінің шекарасы болып Ходжент немесе бәлкім, Сырдария өзені белгіленді.

Тогрул ханнан кейін екі ай оның ұлы Тогрул-тегін билік кұрды; одан кейін Қашғар, Баласағұн және Хотанды Богра хан Харун тағы 29 жыл басқарды. Бұл Богра ханға арналып, 462/1069 жылы, немесе ол ағасымен бірігіп билік құрған кезде, Қашғарда түрік тіліндегі бірінші әдеби шығарма Қутадғу білік дидактикалық поэмасы жазылған еді; бұл поэманың авторы Баласағұнда туып-өскені еді.

1089 ж. селжұқ султаны Меликшах Самарқанды басып алып Үзгенге дейін жетті; қашғар ханының (Харун болса керек) Меликшахтың қоластына кіруден басқа амалы қалмады. Меликшахтың кетісінен кейін, Самарқанда джикильден шыққан түрік жалданбаларының көтерілісі бұрқ етті; джикилдер Атбаштың билеушісі және қашғарлық ханның ағасы Якуб Тегінді шақырды. Якуб Самарқанды басқарып, Меликшах жақындағанда Атбашқа қайта қашып кетті. Жолда оған ағасының әскері шабуыл жасап, қашғарлықтар Атбашты тонап, ал Якубтың өзі тұтқынға алынды. Меликшах Үзгендке қайта жақындап, ханнан Якубты өзіне беруді талап етті. Хан болса, өзінің намысына кереғар келетін бүл талапты орындауға асықпады; ақыры, ол өзінің ұлына Якубты алып, Меликшахқа баруды бұйырады, жолда оның бір қамалдың ішінде қалдырып, оның жанарынан айыруды бұйырады; ал егер султан бұған қанағаттанбаса, ханзада Якубты Үзгендке апарып салуы тиіс еді. Бүл кезде, Қашғар басқа басқыншының — Йиналдың ұлы Тогрулдың қамауында болатын, ол Қашғардан 80 фарсақ (шамамен 500 верст) арақашықтықта тұрақ тепкен еді; Тогрул жоғарыда аталған Йинал тегін мен Барысханның билеушісі болса керек. Хан тұтқынға алынады; бұл хабар оның улы мен ұлының серіктеріне жеткенде, Якуб оларды өзін жіберуге көндіреді. Меликшах Якубпен шарттасып, Якубты Тогрулмен шайқасуға қалдырып, Үзгендтен кетеді. Бұл соғыстың немен аяқталғандығы туралы біздің қолымызда еш мәлімет жоқ; Харун тұтқыннан босаған болса керек, өйткені біз оның Қашғарды XII ғ. басына дейін билегенін білеміз.

1102 ж. Богра хан Харун өлген сәтте, Мәуреннахрға Қара хан Омар мен Мухаммед Богра ханның немересі, Баласағұн мен Таластың билеушісі Қадыр хан Жәбірейіл баса көктеп кіреді. Қадыр ханның әскері мұсылмандармен қатар, кәпірлерден де туратын; ол Амудария елінің барлығын билеген еді, бірақ кейін, осы өзеннің бойында селжұқ султаны Синжардың талқандауына ұшырап, тұтқынға алынып, коп кешікпей өлтіріледі . Бұдан кейін, біз Жетісу туралы қара қытайлардың шабуылына дейінгі уақытты қамтитын мәліметтерден адамыз.

Қараханидтер заманының ішкі тарихына келсек, ол туралы мәліметтер де некен-саяқ. Түркі елдеріндегі бірінші мұсылман әулеттері ретіндегі Қараханидтер, әрине, исламның таралуына барынша ықпал еткен-ді, және осы тұғырдан алғанда, олардың билігінің кезеңдері Орта Азия тарихы үшін үлкен маңызға ие болып табылады. Ибн әл Асирдің айтуы бойынша, 349/960 жж. исламды 200 000 түтіннен тұратын, әлдебір түркі халқы қабылдады деп жазады; бүл мәлімет Жетісу мен Шығыс Түркістан тұрғындарына қатысты екендігі анық, Шығыс Түркістандағы көшпенділер саны ешқашан аса көп болмағандықтан, бүл сан Жетісу өңірін мекен еткен жұртқа лайығырақ сияқты. 1043 ж. мұсылмандықты қазіргі қырғыз далаларын мекендеген түріктер де қабылдады; Ибн әл Асирдің айтуынша, 10 000 түтіннен тұратын бүл түріктер жазда болгарлардың жерлерімен көршілес қоныстанса, қыста — Баласағұн маңын жайлайтын. Өкінішке орай, тарихшылар мұсылмандықтың басқа мәдени құрамдастармен күрескендігі туралы еш дерек қалдырмапты. Шығыс Түркістан әрқашан қытай мәдениетінің ықпалында болатын; кейбір қараханидтік билеушілер, IX ғ. да Табгач-хан немесе Тамгач-хан лауазымын иемденетін, орхон жазбаларында, бұл атақты, VIII ғ. қытай императорлары иемденетін делінеді; 459/1067 ж. Қараханидтердің теңгелерінде малик ал-машрик ва-с-син («Қытай мен шығыстың патшасы») деген шен кездеседі. Бүл мысал, тек кытай мәдениеті мен қытай патша ауласының ықпалымен ғана түсіндіріледі; XV ғ. дейін бұл аймақтарда ислам үстемдік алмағандықтан, Қытайдың өзін былай қойып, Шығыс Түркістанмен шекаралас жатқан Қытайдың Үрімші, Турфан және Хами сияқты қалаларының өзі Қараханидтердің қоластында болуы екіталай. Ақыры, Қараханидтердің теңгелерінен, олардың мемлекеттерінде жалпы мұсылмандық (араб) әліппеден басқа, ұйғыр әліппесі,несториандар әкелген деп саналатын,Сириядан шыққан әліппе қолданғанын аңғаруға болады. Кейіндері Құтадғу білік поэмасында кездесетін кейбір мәдени терминдер моңғолдардың сөздеріне ұқсас, бұл сөздер Қараханидтердің сөздігіне моңғолдардан алынса, бүл сөздер оларға ұйғырлар сөздігінен енгені анық. Шығыс Түркістанның Қытаймен шекаралас жерде орын тепкен бүл түркі халықтарының буыны б.з.б. V ғ. өзінде мәдениеттің айтарлықтай дәрежесіне қол жеткізген-ді. Будан кейін көретініміздей, моңғол билігі кезеңінде христиан және будда ұйғырлары мұсылмандардың ең қауіпті жаулары болыпты; Орта Азияда мұндай бәсекелестік бұдан бұрын да болуы мүмкін, дегенмен бүл туралы біз ешқандай мәлімет білмейміз.

Y

ҚАРАҚЫТАЙЛАР

Тегі тунгус пен кейбір моңғол тайпаларының араласуынан шыққан деп саналатын қытайлар, б.з.б. X ғ. Ұлы теңізден Байкалға және Тянь-Шаньға дейін созылып жатқан, ұлан-ғайыр империя құрды. Әулетінің тұрақты орны Солтүстік Қытай болатын; қытай тарихшыларында бұл әулет Ляо деген есімге ие. Қытайда билік еткен бөтен текті басқа әулеттерге қарағанда, Ляо әулеті, өзінің ұзақ билеуінің нәтижесінде, қытай мәдениетінің ықпалына қатты ұшыраған еді. 1125 жылы чжурчжэни деп аталатын басқа тунгус халқы, Сун оңтүстік қытай династиясымен біріге отырып, қытайлардың билігінің соңғы нүктесін қойған еді; олардың қалғандары патша тегінің бір мүшесі Елюй Дашимен батысқа жөңкіліп, сол жақта жаңа мемлекет құрды.

Қытайлардың қозғалысы екі тармаққа бөлінді; олардың бір бөлігі Шығыс Түркістан арқылы өтуге бағыт алып, Табгач хан Хасанның улы және Арсылан хан Сүлейменнің немересі қашғарлық Арслан хан Ахметтен жеңіліс тапты. Ибн әл Асир қытайлардың басшысы қаза тапқан бұл шайқасты 522/1128 жылға жатқызады; ал шынына келгенде, ол бірнеше жыл кейінірек болған сияқты, өйткені Синджар сұлтанның Бағдаттың билеушісіне 1133 ж. шілдеде жазған хатында, бүл оқиға жақында орын алған сияқты жазылады . Қытай дереккөздері қытайлардың тек осы бағытын береді және «батыс Ляо» империясының пайда болуын осымен байланыстырады. Сондықтан қарақытай мемлекетін құрған адам, шынында да, қытай дерек көздеріндегі Елюй Даши болған ба деген, күмән туатыны рас.

Мұсылман дереккөздерінің барлығы да мұсылман билеушілерінің арасынан қытайларға тәуелді болған Баласағұн ханы екенін бірдей қостайды. Ибн әл Насыр бойынша, 16 ООО түтіннен туратын қытайлардың бір бөлігі Жетісуда Арсылан ханның (бәлкім Сүлеймен ба) кезінде-ақ қоныстанып алған екен. Олар алдымен Қытайлар мен Қараханидтер шекарасында қоныстанып, тау асуларын қорғауға міндетті болатын; бүл үшін оларға жер бөлініп, белгілі бір көлемдегі жалақы да төленетін. Бір күні олар бай бір керуенді тоқтатып, олардан шұрайлы жерлерді көрсетуді талап етеді; көпестер Баласағұнға немесе Жетісуға бағыт сілтейді. Қай дереккөзден алғаны белгісіз, әйтеуір, XVI ғ. Көшірушінің бірі, бұл көшу 433 х.ж. (1041-42 ж.) болған, және Арсылан хан қоныс аударушыларға исламды қабылдауды бұйырған дейді; олар будан үзілді-кесілді бас тартқанымен, басқасында ханға толықтай бағынатын еді, сондықтан хан оларға тыныштық беруді ұйғарады. Ибн әл Асир болса, Арслан хан оларға жиі соқтығып, үнемі үрей төндіріп тұрды дейді. Қытайлардың Жетісуға қаптаған кезде, қоныс аударушылар өздерінің руластарымен бірігіп, Түркістанды жаулап алды.

Джувейни бойынша, қытайлар, немесе мұсылман жазушылар қарақытайлар деп атайтындар қырғыз жерлері арқылы өтіп Эмильге дейін жетіп, осы жерде қала салыпты. Осылайша, олар алғашында, қазіргі Шәуешек қаласының маңында орналасыпты. Олардың саны 40 000 түтінге дейін жеткен екен. Қараханидтер әулетінен шыққан Баласағұн билеушісі (оның аты аталмаған) оларды қысым көрсетуші түркі тайпаларына, оның ішінде, қаңлылар мен қарлұқтарға қарсы шығу үшін тізе қосуға шақырады; қарақытайлар Баласағұнды басып алып, Енесей мен Таласқа дейінгі жерлерді қамтыған, өздерінің мемлекетін қурады. Осыдан кейін, олар қаңлыларды бағындырып, Шығыс Түркістанды басып алды, 1137 ж. Ходженд маңында Мәуреннахр билеушісі Махмуд ханды талқандады, ал 1141 ж. Катван даласында (Самарканнан солтүстікке, Тасөткел мен Жаңақорғанның аралығында), селжуқ султаны Синджардың әскерін ойсырата жеңді. Хорезмді бағындыру үшін арнайы жасақ жіберілді.

Осылайша, Жетісу Түркістан аймағымен қоса, қарақытайлардың империясының құрамына енген еді. Империя басшысы гурханш деп аталды, ол мұсылман жазушыларында «хандардың ханы» деген мағына білдіретін; Григорьев бастатқан кейбір еуропалық ғалымдар бұл сөзді моңғолдың гурган («күйеу бала») сөзімен байланыстырады; кейіндері бізге белгілі болғандай, Темір және оның ізбасарлары қабылдаған бұл шенді қарақытай билеушілері Ляо шығыс әулетінің туысы ретінде иемдене алатын еді. Бұл тұжырымның қаншалықты негізделгендігін және гурхан мен гурган сөздерінің айырмашылығы қарақытайлардың диалектілік ерекшелігіне байланысты ма, енді бұны айту қиынға соғары сөзсіз. Ибн әл Асирдін айтуынша, бірінші гурхан өте келбетті болған екен, киімді қытай жібегінен киіп, осы елдің патшаларының әдет-ғұрпы бойынша, бетін бетпердемен тұмшалайды екен; діні бойынша, ол манихей болса керек. Ол өзінің қоластындағыларының арасында үлкен беделге ие-тін және әскерінің арасында да қатаң тәртіп орнатқан еді. Жаулаған елді тонауға қатаң тыйым салынды; қандай да бір қаланы басып алғаннан кейін, қарақытайлар әрбір үйден бір динар алумен ғана шектелуші еді, немесе олар өздерімен Қытайдан ежелден бері келе жатқан, аула сайын алынатын салық жүйесін әкелген деп айтуға болады. Бірақ жауынгерлер зинақорлық жасағаны (немесе, жергілікті халықтың отбасы құқығын бұзғаны) үшін жауапқа тартылмайтын-ды. Гурхан өздерінің кеңесші көмекшілеріне жер үлестірмейтін және ешкімнің қоластына (әрине, қысқа мерзімді жорықтарды санамағанда) саны жүз салт аттыдан асқан жауынгер бермейтін. Гурханға бағыныштылығын танытқан жергілікті билеушілер белдіктеріне өзінің гурханның қоластында екендігін білдіретін күміс белдік тағып жүруге тиіс болатын. Бұндай тәуелді билеушілердің саны едәуір болатын. Гурхандардың тікелей билігіндегі жерлерге, бізге белгілі болғандай, Жетісудың тек оңтүстік бөлігі, Құлжа өңірі және Сырдария облысының солтүстік-шығыс бөлігі жататын; гурханның бас ордасы Іледен батысырақ, (бәлкім Баласағұннан қашық емес жерде болса керек), Шу жағалауында, жазық далада орналасқан, Хосун-ор- дуію (тікел. «Қуатты орда») немесе Хото («үй») деп аталды.

Іледен солтүстікте жатқан Жетісудың бір бөлігі қарлұқ хандарының иелігінде болды; олардың астанасы Қаялық деп аталды, ол Капалдан батысырақта, жазық далада"2 орналасқан-ды. Ал Қараханидтер болса, Мәуреннахр мен Түркістанды билеуін жалғастыра берді. Біз Ресейдегі монғолдардың үстемдік құру тарихындағыдай, гурхандар мемлекетінде де империя билеушісінің қоластындағы патшалардың тәуелділігінің үш дәрежесін байқаймыз: қарлұқ ханы мен Самарқан билеушісі көз алдында гурхан өкілін үнемі көріп отыруға мәжбүр болды; хорезмшах сияқты басқаларына тек белгілі мезгілдерде алым-салық жинаушылар ғана жіберілетін; ал белгілі бір уақытқа діни билікті иемденген, бұқаралық діни қауымның басшысы сияқты кейбірі қарақытайларға арналған алым-салықты өздері жинау құқығына ие болған еді .

Ибн әл Асирдің пікірінше, бірінші гурхан 1143 ж. қайтыс болыпты; таққа оның қызы отырады, бірақ ол да көп кешікпей ажалға ұшырайды; билік гурханның жесірі, оның шешесі мен ұлы Мұхамедке ауысады. Қытай деректерінде, империяның негізін қалушының ұлы, Елюй И-ле гурханның және оның шешесінің уақытша басқаруы, оның апасының үстемдік құруынан бұрынырақта болған делінеді; бұл Джувейнидің әңгімесімен расталады, оған сәйкес, XII ғ. 70 ж. қарақытай мемлекетінің басында гурханның қызы тұрған екен. Елюй И-ле, өзінің қоластындағы иеліктеріндегі халықтың санағын жүргізді; тұрғындар саны 84 500 отбасы деп анықталды , бүл гурханның тікелей қоластындағы иеліктің ғана саны екені анық. Оның апасының есімін қытайлар Бусохуань деп атайды; ал XIII ғ. бір мұсылман жазушысы оған «хандардың ханы» шенін тағады; Джувейни, шын мәніне келгенде, елді оның күйеуі басқарған дейді. Қытай дерек сөздеріне сүйенсек, ханша өзінің күйеуін өлтіріп, өзінін ашынасымен тұрып жатады; ханшаның қайын атасы бастатқан көтеріліс бүрк етті; сарайды көтерілісшілер қаумалап алғанда, ханша шығып, олардың көздерінше ашынасын өлтіреді; осылайша, ол өз өмірін сақтап қалған еді. Тағы сол Джувейни, гурханның жесірі туралы айтқанда, ол өзінің ашынасымен көтерілісшілердің қолынан ажал тапты деп жазады; бұл жерде, гурхан жесірі, қателікпен қызының орнына аталып кетсе керек, оның қызы туралы Джувейни қарақытайлар тарихында жазбаған еді, ал басқа бір жерде, өзіміз көргендей, оның билік құрғандығы жөнінде өзі жазады. Бусохуаньның өлімінен соң, таққа гурханның екінші ұлы, Джувейнидің айтуынша, өзінің үлкен ағасының өмірін қиған, Елюй И-ле, Чжэлугу отырады. Кейбір мұсылман дереккөздерінде ақырғы гурхан Мани деп аталса, басқаларында — Куман деп аталады.

Әйелдердің билік құруының жиі болуы және әсіресе, Жетісулық Мария Стюарттың жеке өмірі тақ мұрагерлерінің беделін түсіруі тиіс еді; кейбір мұсылман жазушыларының деректеріне қарап, қайсыбір қарақытай шонжарларының қуаты гурханның өзінің қуатынан сәл-ақ төмен болған ба дерсің. Бұрынырақта, өздерінің ескі отандарындағы, басқа көшпенді мемлекеттерден айырықша өзгешелейтін, қытай өркениетінің барлық игіліктерін бойына сіңірген қарақытайлар империясының, біз жоғарыда сипаттаған осындай басқару тәртібін ұзақ уақыт бойы сақтау, осындай жағдайларға қарап-ақ, дүдәмал деп айтуға болады. Джувейни айтқандай, қарақытайлық алым-салық жинаушылар, өткен шақтағыға керісінше, енді, халыққа тізе батыра бастады; гурхан елшілерінің менмендігі тәуелді патшалардың намысына тиетін; ақыр-соңында, кәпірлердің билігі олардың империясының басым бөлігін дерлік қурайтын, мұсылмандардың діни сезімдерін жәбірлейтін еді. Гурхандардың өздері қай дінді ұстанғанын және бірінші гурхан шынында да, Ибн әл Асир айтқандай, манихей болған ба, әлде Опперт пен Царнке ортағасырлық еуропалық аңыздардағы «Иоанн священник» болған деп пайымдағандай, христиан болған ба, жоқ па, оны нақты айту киын. Ал акырғы пайымға ешқандай растаушы дерек келтіре алмаспыз; тіпті, XV ғ. бір компилятордың өзінің, ақырғы гурханның қызы христиан дінін ұстанған деген сөздері де бұрынырақтағы дереккөздерімен расталмайды. Ислам қысымшылыққа ұшыраған жоқ; мұсылман жазушылары бірінші гурхандардың әділдігін және исламға деген құрметін мадақтап жазады; ол тек өзінің басымдық мәнінен айырылып, басқа діндермен құқық тендігін бөлісуге мәжбүр болды, ал олар болса бұл еркіндікті пайдалана, өздерінің ізбасарларының санын арттыруға барынша тырысқан еді. Несториандық патриарх Илья III (1176 — 1190) Қашғарда митрополия құрды; қашғарлық митрополит «Қашғар және Невакет митрополиті» деп аталды, немесе, қашғарлық митрополия құрамына сонымен катар Жетісудың оңтүстік бөлігі де енген еді. Қарақытайлардың үстемдік құру заманына тоқмақ және пішпек қорымдарына ең ежелгі несториандық қабірлер жатады. Христиандықтың дамуы мен аталған саяси жағдайлар, Орта Азиядағы ең ірі мұсылмандық қозғалысқа бастама болатын, мұсылмандықтың өрши түсуіне ықпал еткен себептердің бірі болса керек.

Гурхан бұл қозғалыстың қаупі мен алар ауқымын жазбай аңғарса керек. Бұл қозғалыс қотан ханының наразылығынан туындады, көтеріліс басталды; гурхан сол сәтте-ақ, өзінің ен жақын қоластындағысынан, қарлұқ ханы Арслан ханнан күмәндана бастап, одан қосалқы жасақ жіберуді талап етті. Осылайша ол, ханның не көтеріліске ашықтан-ашық катысуға, не болмаса мұсылмандарға қарсы соғысуға итермелемекші болды; ақырғы жағдайда, ол өзінің қауіпті қоластындағысынан, қандай да бір сылтауды желеу қылып, құтылуға үміттенген еді. Хан гурханның талабын екі еткізген жоқ. Ханның Шамур-Табангу атты, қарақытай шонжарларының арасынан шыққан бір досы бар-тын; досы ханға, гурханның көздеген мақсаты туралы ескертіп қояды, егер гурханның бұл мақсаттарға қолы жетсе, ханды тұқым-тұяғымен қоса кұртуға тырысатынын айтады; сондықтан, егер хан өзінің ұрпағын сақтап қалғысы келсе, гурханға өзінің жазықсыздығын білдіріп, өзі у ішуі тиіс, тек сонда ғана, тақты өз ұлына мұралауға мүмкіндігі болады деп кеңес береді. Шарасы қалмаған хан, осы кеңесті ұстануына тура келеді; Шамур-Табангу шынында да оның ұлын таққа отырғызады, жаңа хан Қаялықты гурханның өкілдерімен бірігіп билей бастайды .

Қарақытай үкіметі басында өзінің бүлікшіл мұсылман вассалдарымен күресте толық табысқа жеткен-ді; бұл жағдай империя шекарасынан Шыңғыс ханның Моңғолиядан ығыстырған көшпенді тобырлары аса бастағанда ғана өзгерген еді; оларды батыс моңғолдық тайпалардың арасындағы ең пәрменді, наймандардың акырғы ханының улы, Кушлік бастаған еді. Бір деректер бойынша, Күшлік Жетісуға келгеннен кейін (1209 ж.) Гурханға өз еркімен барады; ал басқа деректерге сүйенсек — қарақытай жасақтарымен тұтқынға алынады, дегенмен гурханның ықыласына бөлене алып, одан өзінің шашыраған тайпасының топтарын жинап алуға руқсат алады, кейінірек, ол осы жасақпен өзінің жарылқаушысына қарсы шығады. Джувейнидің Кушлік пен мұсылман билеушілерінің арасындағы ең қуаттысы Мұхамед хорезмшахпен жасасқан келісім туралы әңгімесі мүлдем ақылға сыймайды; осы келісім бойынша, Шығыс Түркістан, Құлжа өңірі мен Жетісу гурханды бірінші талқандағанның қолына көшуі тиіс еді. Хорезмдік ауланың ішкі сырына қанық және Мұхамедтің Күшлікке жіберген елшілердің бірімен жеке таныс Несеви атты тарихшы Кушлік хан Арсылан-ханның ұлы қарлұқтың патшасы Мамду-ханмен одақтасты деп қана жазады, немесе бұдан Күшлік Жетісудағы бүлікшіл хандардың қолдауына сүйенгенін көреміз. Ол Үгендтегі гурханның қазынасын тонайды; осы кезде (1210ж.) Самарқан ханы Османмен одақтасқан хорезмшах, Талас маңындағы Иламиш жазығында, қарақытай әскеріне шабуыл жасайды; шайқас шешуші маңызға ие бола алмаған еді, өйткені екі жақтың да он канаты талқандалған болатын; алайда мұсылмандар қарақытайлардың қолбасшысы Таянку-Таразды тұтқынға алып, оның әскері шегінуге мәжбүр болды. Халықтың дақпыртымен күшейген, мұсылмандардың осы табысының әсерімен, хорезмшахтың келе жатқанына шәк келтірмеген Баласағұн тұрғындары қарақытайларды қамап алады. Гурханға қызметшілік ететін ауқатты мұсылман Махмуд бай тұрғындарды берілуге нандыра алмай-ақ қойды. Он алты күнге созылған қамаудан кейін, қала тізе бүгіп, үш күн бойы тонауға ұшырады, ол аз болғандай, 47 000 мұсылман қаза тапқан еді. Осылайша, хорезмшахқа үміт артқан жетісулық мұсылмандардың үміті ақталмады; Мұхамед болса Мәуреннахрда өзінің билігін орнатумен ғана шектелді. Күшлік та Баласағұн маңында қарақытайлардың соққысына ұшырады; гурханның қазынасы қарақытай әскерінің қолына тиді. Гурхан бұл байлықты өзіне қайтарып беруді талап еткенде, бүл қарақытайлардың өздерінің арасында әскери көтеріліс басталып кеткен еді, бұны Күшлік пайдалана қалып, бүлікшіл әскерді өз қоластына алып алады. Күшлік оған тысқары құрмет көрсетіп, оған тақты қалдырады, гурхан бұл тақта әлі екі жыл отырғанымен, шынына келгенде, бүкіл билік Күшліктің қолына шоғырланған еді.

Осының барлығы, 1212 ж. басталса керек. Осыдан бұрынырақта, 1211 ж. Жетісудың солтүстігіне, Шыңғысханның қолбасшыларының бірі Хубилай ноян бастатқан моңғол қолы кірген еді; қарлұқтардың ханы Арсылан хан (жоғарыда аталған Аслах ханның улы және Махмұд ханның ағасы) Қаялықтағы қарақытай намангерін өлтіруге бұйырып, өзін Шыңғысханға тәуелді деп жариялайды . Құлжа өңірінде мұсылман қозғалысы кезінде жана иелік пайда болды; алғашында қарақшылар мен барымташылардың атаманы болған Бұзар атты мұсылманның қуаты күшейгені соншалық, енді ол осы өңірдің басты каласын — Алмалықты басқара бастады, осы жерде ол Тогрул хан деген атаққа ие болды. Ол да өзін Шыңғысханның қоластындағысы деп жариялады.

Моңғолдардың батыстағы табысқа жетуі 1211 ж. күшінің барлығын бір жерге шоғырлануды талап еткен Қытаймен соғыстың нәтижесінде бәсең тартқан еді, осылайша, Күшлік өзінің үстемдігін, гурхандардың империясының орнында орнатуға жақсы мүмкіндік алған еді. Ен алдымен ол, енді, бұрындары өз мақсатына жетуге пайдаланған мұсылман қозғалысымен күресуі тиіс еді. Діни көзқарас тұғырынан алғанда, мұсылмандар гурханның үстемдігіне төзуге мәжбүр болғандай, Күшліктің да билігіне келісе алар еді. Күшлік те, көптеген наймандар сияқты, басында христианин болған еді (несториандық); бірақ кейін, ол ақсүйектен шыққан, бұрындары гурханның қалыңдығы болған, қарақытай қызына үйленеді; ол Күшлікті пұтқа табынушылыққа көндіреді (буддизм болса керек). Сонымен катар мұсылман қозғалысының басты көсемі хорезмшах Мұхамед, Күшлікті Хорезм әскерінің қарақытайларды жеңгендегі жемісін пайдаланып, мұсылманның аузынан табысын қағып кетті деп, әділетсіздікпен айып тақты. Хорезмшахтың Күшлікке жіберген елшілігі сес көрсетуге тырысқанымен де, бұл еш нәтиже бермеген еді ; хорезмшах Күшліктің қолында гурхандардың шығыс бөлігін қалдыруға мәжбүр болғанымен қоймай, Сырдарияның оңтүстік жағасындағы өзінің иелігінен де (кейбір бекіністерден басқа) бастартқан еді, бірақ хорезмшах алдымен, Күшліктің қолына тимес үшін, ол жерлердің түгін қалдырмай талқандап кеткен еді.

Мұхамед Күшлікке Шығыс Түркістанда да өзінің билігін орнатуға кедергі келтіре алмаған еді. Бұл аймаққа жаулау жорығын ұйымдастырмай-ақ, Күшлік үш не торт жыл бойы, егін ору кезінде, өзінің ойранды жортуылын қайта-қайта жасап отырды; кедейленген тұрғындар, ақыры, бағынған еді. Мұсылмандардың қажырлы табандылығына қарап, басқыншы исламға қарсы өктем шешімдер қабылдап, мұсылмандардан не христиандықты, не буддизмді қабылдауды, не болмаса, өз діндерінен сырттай бастартып, қытай киімдерін киюді талап етті. Бұл талапты орындату үшін, ол XIV Людовиктің гугенготтарға қарсы қолданғаны сияқты әдісті пайдаланды, немесе әскери түнеулерді қолданды; Күшліктің әскерін мұсылмандардың үйлеріне орналастырып, бас имейтіндерге қарсы, шексіз құқық қолдана алатын еді. Жұртшылықты мұсылмандық намаздар мен ілімге үйретулер толықтай тоқтатылды.

Өзінің солтүстік-шығысындағы иелігінде, аңшылық құрып жүрген Күшлік Бұзарды ұстап алады; өзінің жауының көзі жойылғаннан кейін, Күшліктің әскері Алмалықты қамауға алды, бірақ батысқа қарайғы жылжуы 1217 ж. қайта жанданған моңғолдардың жақындап қалғанын сезген оларға шегінуге тура келді. 1218 ж. Күшлікке қарсы Джэбэ нойан бастатқан 20 000 жауынгерден туратын қол жіберілді. Күшліктің әскері Алмалықтан қамалын босатып, шегінді; Джэбэ Алмалықты басқаруға Бұзардың ұлы Сунақ-тегінді отырғызды. Күшліктің жер иелігіне аяғын аттаған моңғол қолбасшысы, әрбір адам өзінің ата-бабасынан келе жатқан дінді ұстануға құкықты деп жариялайды; дінін қуғынға ұшыратқан озбыр билеушісіне қарсы мұсылман көтерілісін өршіту үшін осының өзі-ақ жеткілікті болған еді. Жетісу өңірінің тау асуларының бірінде, Күшлік моңғолдарды тойтаруға тырысқанымен, талқандалып, Қашғарияға қашты. Баласағұн болса, моңғолдарға қарсылықсыз берілген сияқты, өйткені моңғолдар оны Гобалық деп атайтұғын, бұл жақсы қала дегенді білдіреді; осындай атауларды моңғолдар, шайқассыз алынған қалаларға беретін еді. Қашғарида мұсылмандар үйді-үйге орналастырған Күшліктің әскерін тып-типыл етіп, моңғолдарды азат етушілер сияқты қарсы алды; моңғол әскерінің арасында қатаң талап етілетін, сирек кездесетін тәртіптің нәтижесінде, тұрғындар олардан еш зардап шеккен жоқ еді. Күшлік Сарықолға қашып, сол жерде ізіне түскен моңғол әскерінің қолына түсіп, өлтірілді .

VIII

ҚАЛМАҚТАР

Моңғолдық басқыншылықтың толықтай аяқталуынан кейінгі Жетісудың XVI ғ. жағдайы туралы біз ештеме дерлік білмейміз. Дегенмен 990/1582 жж. жазылған, авторы Сейфи болып табылатын, әлі ешкім зерттеп көрмеген бір түрік шығармасы кейбір қызғылықты деректер береді, бүл қолжазба жалғыз нұсқада сақталыпты, ол Лейдін университетінің кітапханасында сақталған екен. Бүл автордың айтуынша, сол кездері қалмақтар Орта Азиядағы табыстарға жете берген екен; қалмақтардың басшысын Алтан-хан атайды; бұл жерде, сол кездері Орталық Азияның шығыс бөлігінде ұлан-байтақ мемлекет құрып және 1552 ж. ойраттарды тізе бүктірген , тумэт тайпасынан шыққан мықты патша туралы айтылып отырған сияқты. Шығай ханның ұлы және Тахирдың жиені, қазақ ханы Тәуекел қалмақтарға шапқыншылық жасайды; осының нәтижесінде, қазақтардың елі олардың да ойранына ұшыраған еді. Тәуекел Наурыз-Ахмед (1556 ж. өлг.) билік құрып отырған Ташкентке қашып кетеді; Тәуекел оған жауларына қарсы тізе біріктіруге шақырады, бірақ Наурыз-Ахмед оған, екеуіміз біріккенің өзінде, біз сияқты он ханның өзі қалмақтарды жеңе алмас, дейді.

Әрі қарай автор, қырғыздар мен қазақтардың қысқаша сипаттамасын береді. Оның айтуынша, қырғыздар «моңғолдарға жақын келеді; олардың патшалары жоқ, тек бектері бар, оларды кашка деп атайды. Олар кәпірлер де, мұсылмандар да емес; биік тауларда тұрады, өздерінің тау ішімен өтетін жолдары да бар. Егер қандай да бір патша оларды жаулап алуға шықса, олар отбасыларын таудың ішкі жағына жіберіп, өздері жолдарды аңдумен болады. Олар өздері нядат деп аталатын тастармен, өздеріне келе жатқан әскерге қарсы қар боратып, қол-аяғын қозғалтуға мұрша бермейтін үскірік аяз жібереді. Будан кейін олар бас салып, жауларын талқандайды. Олар өлгендерді жерлемейді, табытқа салып, оны биік ағаштың басына қояды; сүйек сол қалпында, шіріп, со¬лай біткенше тұрады . Олардың көршілері, қазақтар; 200 000 түтіннен турады; Имам Ағзам (Абу Қанифа) уағыздайтын, мұсылмандықтың бар бағытын ұстанады; олардың қойлары мен түйелері көп; олардың үйлері арбаларға тиелген. Олардың шапандары қой жүнінен жасалып, олар әр түрлі түстерге боялғандықтан, атлас шапандарға ұқсайды; оларды Бұхараға жібереді, ол жақта әсем және жұп-жұқа шапандарды атлас шапандардың бағасымен бірдей сатып алады. Осы жүннен олар жаңбыр өткізбейтін шекпен де жасайды; бұл жүн еш сызды өткізбейді; бүл қойлар жейтін, осы өңірде өсетін шөптің қасиетіне байланысты екен».

1594 ж. Тәуекел хан Федор патшаға өзінің бодандығын ұсынып, Мәскеуге елші жібереді; осыған байланысты істерде патша оны «қалмақ және қазақ ханы» деп атайды, осыдан ханға кейбір қалмақ рулары бағынғанын көруге болады. 1598 ж. өзінің қайтыс боларынан біраз бұрын Тәуекел Түркістан мен Ташкентті басып алады ; бұл қалалар қазақтардың қоластында 1723 ж. дейін болады; осыған байланысты, В.В.Вельяминов-Зерновтың пікірінше, қазақ халқының үш ордаға бөлінуі осында жатыр . XVII ғ. басында Түркістан мен Ташкент қазақтардың күш-қуатының орталығы болғанымен, ал Жетісудан оларды бірте-бірте қалмақтар ығыстырған еді. XVII ғ. басында қалмақтар, Хорезмге шапқыншылық жасап, Волга жағасына да жетіп қалған еді. Шамамен осы кезде, чоростық хан Хара-Хула, бүкіл ойрат одағын өзінін қоласына біріктірмекке ұмтылыста еді және удельдік бектердің (тайчжи) табандылығына қарамастан, өзінің мақсатына жеткен-ді. 1634 ж. оның тағына мұрагерлікпен Батыр хан отырып, қоңтайшы атағын иемденді. Оның басқару заманында ойраттардың немесе жоңғарлар («сол жақ қанат» дег.мағ) мемлекеті тұрақтанған еді; 1640 ж.оның ордасында құрылтай болып, оған тіпті, Ресейге ығысып кеткен қалмақтардың да билеушілері де келген еді; осы жерде қалмақтардың әйгілі «Дала заңдар жинағы» жарияланған еді. Қоңтайшының өзінің көші алғашында, Зайсан көлінен біраз жоғарырақта, жоғарғы Ертіс маңында болды. Батыр хан Тәуекелдің мұрагері және ағасы, қазақ ханы Есімге қарсы (ауыспалы жеңістермен) ұзақ соғысты .

Батыр хан 1653 жылы қайтыс болды, оның өлімінен кейін, ойрат одағындағы биліктің де бірлігі босаңсыды. Орыс дереккөздері оның мұрагері ретінде ұлын Сэнгэны атайды, ал проф. Позднеевтің айтуынша, «ол ешқашан да, өзінің әкесі сияқты, ойрат одағының билеушісі болмаған; дегенмен Батыр қоңтайшының өлімінен бес-алты жылдан кейін, ол жоңғар руларының басшысы болған деп пайымдауға болады, бірақ оның басқарушылық мәні будан әрі қарай артпаған еді» дейді. Сэнгэмен қатар, қоңтайшы атағын тағы бірнеше бекзадалар иемденген еді; Ертістің жоғары қапталында енді Батыр ханның ұлы Сэнцэ хан тұрақтаған еді.

1671 ж . Сэнгэ өлтіріледі; Тибеттен оның ағасы Қалдан Бошокту хан келіп, өзінің ағасы, Сэнэн ханмен тартыса бастайды; 1676 ж. Сэнэн хан Талқы асуының және Сайрам көлінің маңында жеңіліске ұшырап, Қалданға бағынуы тиіс болды. Өзінін ізашарлары сияқты, Қалдан да қазақтар және қырғыздармен соғысты. 1681 және 1683 жж. ол Сайрамды қоршады; 1683, 1684 және 1685 жж. — қырғыздар мен ферғаналықтарға қарсы соғыс жариялады; 1684 ж. оның қолбасшысы Рабдан Сайрамды басып алды да, қала күйретілді. Сол кезден бастап, Жетісудағы қалмақтардың билігін барлығы мойындады, ал қазақ, моңғол, қырғыздармен үнемі орын алған қақтығыстары буған катысты болмаған. Бізге белгілі болғандай, ол кей кездері Ертіс бойында да қыстағанымен, Қалдан қалмақ қоңтайшыларының арасынан бірінші болып, Іле алқабында көшіп жүре бастаған еді. Бәлкім, осы кезден бастап, қазіргі Іле мен Құрқарасу аймақтары қоңтайшының жеке меншігі деп санала бастаса керек . Унковскийдің дәлелдері бойынша, XVIII ғ. түркі халықтарының арасынан тек буруттар (қырғыздар) ғана Ыстықкөлдің маңында көшпенді болып қала берген екен.

Өзінің мемлекетінде бірлікті орнықтыру үшін Қалдан өз туыстарын қуғынға ұшырата бастады; оның немере жиендерінің бірі Сыбан Рабдан 1678 ж. Турфанға қарай қашуға тура келді. Қалдан 1688 ж. Солтүстік Моңғолияға жорық ұйымдастырғанда Сыбан Рабдан сол немесе келесі жылы отанына кайтып оралып, Боротал жазығына қоныстанады, осы жерде ол бірте-бірте, бүкіл елді де бағындырып алды . Қалдан өз мемлекетіне кайтып оралған жоқ; оның Монғолиядағы әскери іс-қимылдары сәтсіздікке ұшырады, сосын ол 1697 ж. өз-өзіне қол жұмсап өлді . Қалданның өлімінен кейін Сыбан Рабдан мемлекеттің жалғыз билеушісіне айналып, көп кешікпей-ақ, бір кездердегі өзінің ағасы сияқты, қытайлардың қауіпті жауларының біріне айналды. Дегенмен Қытаймен сырттай бейбітшілік 1714 ж. дейін сақталды, сол жылы Сыбан Рабдан Хамидті тонаумен басталған жорық ұйымдастырды . Сол 1714 жылы император Ханси Сыбан Рабданның әрекеттерін тізген жарлық шығарып, қоңтайшыдан жоңғар бекзадаларына тартып алған құқықтары мен жерлерін кайтып беруді талап етіп, осы мақсатта бекзадаларды сеймге шақырды, бұл жиынға қытай үкіметінің өкілдері де қатысты. Айта кетсек, « Алақтың (Алатаудың) бөктеріндегі көштер» хойоттарға берілуі тиіс болатын; ал қоңтайшының өзіне келсек, оған «Ертістің ағысы бойындағы бір пұшпақ» қана ұсынылды. Әрине, бұндай ұсынысқа намыстанған Сыбан Рабдан соғыс жариялауы тиіс болатын. Қытайлар қалмақ мемлекетінің олқы жақтарын жақсы білетін еді, және қазақтар мен буруттардан да үнемі төніп тұратын қауіптің салдарынан, осы халықтармен шекаралас жерлерде айтарлықтай әскери күшті шоғырландыруға тура келетін еді. Өздерінің жеткізулерінде қытай тыңшылары, қалмақтар қытайлардың шапқыншылығын күтіп, Іле бойымен жөңкіле көшіп жатыр дейді .

Қалмақтарды орыс патшасының қоластына кіруді иландыру мақсатында, орыс үкіметі олардың осындай қиыншылықтарын пайдаланып қалуды ұйғарды. Осылайша, 1719 ж. қалмақтарға казак басшысы Иван Чередов келеді . Будан ертеректе, 1717 ж. Музарт маңындағы Харкир өзенінің жағасында Сыбан Рабданға Тобыл дворяны Велянов келген-ді, ол келесі жылы қоңтайшымен Қорғастың маңындағы Талқы тауының баурайындағы оның әдеттегі қыстауында қоштасады . Қайта, капитан Унковсийдің елшілігі жөнінде көбірек мәлімет бар. Унковский қоңтайшының Шарыннан бірнеше шақырым шығысқа қарай, Іленің оңтүстігінде орналасқан ордасына 1722 ж. келіп, ордамен бірге Түп пен Жырғалаң өзендеріне қарай бірге көшіп, қалмақ патшасының ауласында 1723 ж. дейін болды. Бұл елшіліктің саяси табысы болмаған еді, оның үстіне, Канси императорының өлімінен (1722 ж.) кейін оларға Қытай тарапынан төнген қауіп біршама сейілген еді. Сонымен катар 1723 ж. қалмақтар казактарды жеңіп, Сайрам, Ташкент және Түркістанды басып алды .

Унковскийдің айтуы бойынша, қалмақтар соғысқа 100 000 жауынгерден тұратын қол қоса алатын-ды. Өзінің қоластындағыларының арасында үлкен беделге ие болған қоңтайшы, ру басыларымен кеңеспей тұрып, ешбір шешім қабылдамайтын; олардың ең бастысы, қоңтайшының немере ағайыны Цэрэн Дундук Лепсі мен Қаратал аралығында көшіп жүретін. Будан отыз жыл бұрын қалмақтар егін салмайтын еді; енді тұтқын бұхаралықтар ғана емес, көптеген қалмақтар да жер жыртып, егіншілікпен айналыса бастады, егінді жерлердің көлемі арта берді. Қорғас сағасының маңында сарттардың бір, кішігірім қалашығы бар-тын. Қалмақтар орыстармен, қытайлармен (бейбіт замандарда), тангуттармен, Үндістан және Мәуреннахрмен сауда-саттық жүргізді .

Қалмақтардың әскери және мәдени дамуына 1715/16 ж. қысында қалмақтардың 1715 ж. Ертіс бойымен аттанған Бухгольдтің экспедициясына арналып, ізімен жіберілген конвоймен бірге тұтқынға алынған, швед унтер-офицері Ренат көп ықпал еткен еді. Ренат қалмақтардың елінде 1733 ж. дейін болып, оларды зеңбіректер құюды және тағы басқа қолөнеріне үйретіп, тіпті, сол жерде баспахана да ұйымдастырып көрген-ді . Еліне қайтып оралғанда құрастырған Жоңғария картасында , өзіміз пайымдағандай, негізінен, таулар баурайында, өзендердің үстіңгі ағысында орналасқан көшпенділердің ставкалары анық белгіленген. Жетісуда мұндай ставкалар, келесідей жерлерде орналасқан екен: 1) жетісулық Алатау және Балқашқа құятын өзендердің бойында; 2) Алтынемел мен Қойбан аралығында; Іледен солтүстікке қарай, Көктал мен Көктерек аралығында; 3) Кегеннің солтүстік жағасы мен Шарыннан шығысқа қарай, Кетмен тауының солтүстік баурайы бойында; 4) Шіліктің бастауы мен оның салаларында; 5) Түптің жағасы бойымен, Ыстықкөлдің оңтүстік жағасында, көлдің батысында және солтүстік жағасында; Қойсу мен Ақсу өзендерінің жағасында; 6) Үлкен Кебін алқабында және Шуға келіп құятын өзендердің бастауында, Қарғалыға дейін. Қоңтайшының негізгі ордасы Талқы асуының оңтүстік-шығысында, казіргі Құлжа маңында орналасқан.

Таққа Сыбан Рабданның орнына оның ұлы Қалдан Серен (1727- 1745) отырады. Ол да шығыста қытайлармен соғысқан еді, сосын, 1739 ж. бітіскен бейбітшілік келісімінің нәтижесінде, өзінің иелігіндегі жерлердің жартысынан дерлік қол үзген еді ; дегенмен, оның есесіне, шартты түрде орыстардың қоластында деп саналғанымен, шындығында, оның батысындағы қазақтар өзіне бағына бастаған-ды . Қазақтарға байланысты істермен, оған бірнеше орыс өкілі жіберілген еді. Олардың бірі плац-майор Угрюмов (1732-1733), Қалдан Серенмен бірге сәуір мен мамырда Қоджігер мекенінен Іле өзенінің бойымен, мамырдың аяғы мен жазғы айларда Темірлік, Кеген, Қарқара және Текесудың бойымен, қыркүйекте және наурыздың ақырғы күндеріне дейін, Іленің бойымен көшіп жүретін: «алдымен төмен, сосын жоғары көшіп, әдетте Қоджігер мекенінде мамырға дейін болады» , — деп жазады.

Елге Қалдан Сереннен кейін, оның ұлы Сыбан Жошы (1745-1750) қоңтайшы болады; ол өзінің ағасы Лама Жошының қолынан қаза болады. Осыдан кейін, қалмақтардың мемлекетінде алауыздық жайлаған заман орнап, осы кезеңде, Қалдан Сереннің бауыры, Әмірсана таққа отырады. Қазақтардың көмегімен ол Эмиль жағалары мен жоғарғы Ертісті иемденіп, ал 1754 ж. жауларынан көмек іздеп, қытайларға барады. 1755 ж. батысқа қарай, сансыз қытай әскері аттанады, ол үш айдың ішінде, қантөгіссіз-ақ, қалмақ мемлекетінің барлығын жаулап алады. Сол жылы оларға Әмірсана қарсы шығып, көтеріліс бастайды, қытайлар келесі жылы-ақ бұл көтерілісті тұншықтырады; Әмірсана қазақтарға қарай қашады. 1757 ж. Әмірсана біраз уақыт Іленің бойында болып, қазақ ханы Абылайхан оны қытайларға ұстап бермекші болғандықтан, қайтадан қашуға мәжбүр болады. Әмірсана орыс жеріне қашып, сол 1757 жылы шешектен қайтыс болады. Міне, Орта Азиядағы акырғы көшпенді мемлекеттің ғұмыры осылайша аяқталған еді. 1758 ж. қытайлар елге тағы әскер жіберіп, қалмақ халқы сұмдық қырылып-жойылуға ұшыраған еді .

Белгілі болғандай, қазақтар мен қырғыздар, жоңғар мемлекетінің ыдырағанынан кейін Жетісуға қайтып оралып, олар шартты түрде, біраз уақыт бойы қытайлардың қоластындағы бодан болып саналды; қытайлардың бекініс шегі қазіргі орыс-қытай шекарасымен сәйкес келеді. Ал қырғыздар мен қазақтардың елі орыс билігі орнамағанға дейін олар ешкімге тәуелді болмаған еді.

Тәржімалаған:

А. Ж. Тулеуова





БЖЕЗИНСКИЙ ЗБИГНЕВ

(1928 ж., 28 наурыз)

Атақты американдық әлеуметтанушы, саясаттанушы және мемлекет қайраткері Збигнев Бжезинский - антикоммунизмнің және әлемдік социалистік жүйе мен Кеңес Одағының (КСРО) күйреуінің негізгі идеологтарының бірі, «жаңа әлемдік тәртіпті» бекітуші, Каспий Орталық Азия аймағындағы АҚШ-тың мұнай геосаясатының тұжырымдамасының авторы болып табылады.

Қазіргі кезде Бжезинский стратегиялық және халықаралық зерттеу Орталығының кеңесшісі кызметін атқарумен катар, Вашингтондағы Джон Хопкинс атындағы Университеттің жанындағы Пол X. Нитценің казіргі замандық халықаралық зерттеулер Мектебінің американдық сыртқы саясат профессоры. АҚШ-тың бұрынғы мемлекеттік хатшысы Мадлен Олбрайт та соның шәкірттерінің арасынан шыққан.

З.Бжезинский — Демократиялық Ұлттық қорының әкімшілік басқарма кеңесінің мүшесі; AmeriCares қорының құрметті төрағасы (гуманитарлық көмекпен шұғылданатын жеке филантроптық ұйым); Freedom House коммерциялық емес ұйымының қайырымдылық кеңесінің мүшесі; Үшжақты Комиссияның лауазымды қызмет иесі; Польшаға Жәрдем жөніндегі американдық Комитеттің торағасы; поляк-американдық Кәсіпкерлік кордың әкімшілік басқарма кеңесінің мүшесі; Американ-украиналық Кеңесшілік Комитеттің ұйымдастырушысы және төрағасы, Львов (Украина) қаласының құрметті азаматы, Тбилиси Мемлекеттік университетінің және әлемнің көптеген басқа университеттерінің құрметті докторы, «Үшжақты Комиссияның» және «Бильдерберг клубының» мүшесі, сонымен катар British Petroleum — Amoco мұнай компаниясының әкімшілік басқарма кеңесінің мүшесі және Chevron компаниясының бас кеңесшісі болып табылады.

Бжезинскийдің зайыбы Эмилия Бенеш — Чехословакияның бұрынғы президенті Эдуард Бенештің туысы. Олардың үш баласы бар.

Збигнев Бжезинский — тегі поляк американдық — 1928 жылғы 28 наурызда, Варшава қаласында туылған. 1938 жылы оның әкесі Монреалдағы поляк консулдығына жаңа кызметке тағайындалып, оның отбасы Канадаға қоныс аударады, бұл жерде олар коммунистердің Польшаның билік басына келуінен кейін де қалады. Монреалдың МакГил университетінде оқыған, бұл жерде ол 1949 жылы бакалавр, ал 1950 жылы магистр дәрежесін иемденеді.

1953 жылы ол Гарвард университетінде саясаттану докторы дәрежесін алады. 1953 жылдан 1960 жылға дейін ол Гарвардтың Орыс зерттеулері орталығында халықаралық қатынастар пәні бойынша дәріс береді. 1958 жылы Бжезинский американдық азаматтық алады.

1962 жылы ол Нью-Йорктың Колумбия университетінде профессор аталып, ол Коммунизм мәселелері жөніндегі Институттың алғашқы директоры болып тағайындалды. АҚШ президенті Джон Кеннедидің әкімшілігінің кеңесшісі болды.

Линдон Джонсонның кезеңінде Бжезинский негізін қалаған, КСРО-ға қарасты «достық көпірі» және «бейбіт қатысу» формуласы бойынша «қырғи қабақ» шеңберінде социалист» елдермен қарым-қатынастар атқарыла бастады. Президент Джонсон, КСРО-мен бейбіт қарсыласуды ұстана отырып, профессордың идеяларымен қоса, оның кезекті кітабының терминін де алып пайдаланған еді, ал оның авторы оз еңбегі үшін 1968 ж. президенттік кампания кезінде — үкімет тарапынан сыйлықпен марапатталды. Бжезинский демократтардың үміткері Губерт Х.Хамфридің сыртқы саясат жөніндегі жұмыс тобын басқарды, ол ақыр-соңында Ричард Никсоннан жеңілген-ді.

1970 жылдардың басында-ақ Бжезинский әлемдік сахна төрінде екінші дүниежүзілік соғыстан кейін экономикасы қарқынды өсіп келе жатқан Еуропа мен Жапония сияқты жаңа ойыншылар пайда болды деп, түбегейлі жаңа идеяны алға тартты. 1970 ж. жарияланған Foreign Affairs мақаласында бұл «жаңа әлемдік тәртіпті» қалай елестететінін баяндайды: «Жаңаша және барынша батыл кадамдар жасау қажет — адамзат баласы бетпе-бет ұшырасуға тура келген, салмақты мәселелерді тиімді түрде талқылау мүмкіндігін беретін, дамыған елдер бірлестігін құру керек. Ол бірлестікке Құрама Штаттары мен Батыс Еуропадан басқа, Жапония да енгізілуі тиіс (...) Үкімет басшыларының және одан кейінгі кезектегі қатысушының уақытылы кездесуі бар, Құрама Штаттарының, Батыс Еуропа мен Жапонияның өкілдерінен тұратын Кеңес жақсы бастама болар еді». Сол жылы ол өзінің «Екі ғасыр аралығында: технология дәуіріндегі Американың мәні» («Bet-ween Two Ages: America's Role in the Technotronic Era») атты кітабында державалардың тепе-тендік дәуірі енді Жапония, Еуропа мен АҚШ-тың арасындағы үшжақты экономикалық қарым-қатынасқа негізделетін әлемдік саяси тәртіп дәуіріне жол береді, деп жазады.

Оның тұжырымдамасымен қайраттанған Дэвид Рокфеллер, оны Үшжақты комиссияны құруға жалдап, оның директоры етіп тағайындайды (1973-1976 жж.) Үшжақты комиссияның зор мақсаттарына жету үшін, оның мүшелерінің бірін АҚШ президент етіп тағайындау қажет болды. Ол 1976 жылы президенттік сайлауға қатысушы -демократиялық партияның үміткері Джимми Картер болды. Үміткердің жеңіске жетуі үшін Рокфеллер Уолт-Стриттегі қарым-қатынастарын, Бжезинский — өз университеттік беделін пайдаланды. 1977 жылы Картер президент болып сайланды, ал Бжезинский ұлттық қауіпсіздіктің кеңесшісі кызметіне тағайындалды (1981 жылға дейін).

Осылайша, ауғандық коммунист» тәртіптің тұрақсыздануына және Ауғанстанға кеңестік әскердің енуінде Бжезинский үлкен рөл атқарды. Тек 1998 жылы ол өзінің сұхбаттарының бірінде, миллиардер Усама Бен Ладеннің есебінен атқарылған, антикеңестік әскерді ең жана қарумен жасақтауы, орыстардың басып енуінің алдын орады және олардың реакциясын өршітуге бағытталды деп мойындайды.

Бжезинский Қытаймен бірлескен стратегиялық ынтымақтастық бағдарламасының бастамашысы болып, Ден Сяопинмен жақсы қарым-қатынастарды ұстанды, осының арқасында ол қытайлардың арасында жақсылардың санатында болды. 1981 ж. американ-қытай қарым-қатынастарын реттеу ісіндегі сіңірген еңбегі және адам құқығы жөніндегі саясатты дамытуға және АҚШ-тың ұлттық кауіпсіздігіне қосқан үлесі үшін Бжезинский президенттің азаттық медалімен марапатталды.

Бжезинский 1977 жылы Картермен бірге Кэмп-Дэвидтегі келіссөздерге қатысып, әдеттегі ҚСРО-ға байланысты мәселелерге атсалысқандай, Израиль мен Мысырдың арасындағы бейбіт келісімшартты талқылауға тікелей қатыспағанымен, оның бекітілуіне өз үлесін қосқан еді.

Збигнев Бжезинский КСРО-ға қатысты қатаң шаралар саясатын ұдайы жақтады. Джимми Картердің заманынан келе жатқан демократтар өздерінің КСРО-ға және кейінірек кеңестік ықпалдан құтылған мемлекеттерге қарасты стратегиялық ұстанымын қалыптастыруда

Империяның бұлжымас - Еуразияны басып алу қағидасын анықтаған университеттің осы оқытушысының доктринасына сүйенетін.

Рональд Рейганның әкімшілігінде Химиялық соғыс жөніндегі Президент» Комиссияда қызмет атқарды (1985 ж.)

1987-1988 жж. Ұлттық кауіпсіздік Кеңесінің және Қорғаныс Министрлігінің ұзақ мерзімді стратегиясын калыптастыру жөніндегі бірлескен комиссиясында, 1987-1989 жж. АҚШ-тың сыртқы барлауын басқаратын президенттік комиссияда кызмет аткарды.

1988 ж. компанияда Бжезинский демократтармен қатынасын үзіп, үлкен Джордж Буштың сабында ұлттық кауіпсіздік жөніндегі Кеңесшілік топтың төрешісі кызметін атқарды. Сонымен катар Бжезинский Халықаралық Амнистия ұйымының, Халықаралық Қатынастар жөніндегі Кеңес деп аталатын элиталық клубтың, Атланталық Кеңестің әкімшілік басқарма кеңесінің мүшесі болды.

1989 жылы Бжезинский 1960 жылдан бері дәріс беріп келген Колумбия университетіндегі кызметінен босатылады. Бұл кезде ол Ресейдің супердержава ретіндегі қайта өркендеуіне жол бермеу жөніндегі жұмысқа үлес қосты. Ол Ресейдің батыс жүйесіне енуіне және бұрынғы Кеңес Одағының аймағында «геосаясаттық плюрализмнің» туындауына атсалысады. Сол кезде ол НАТО ықпалының Балтық теңізі жағалауындағы мемлекеттерге таралуын қарастыратын, «Еуропаға арналған жоспар» құрастырады. Оның еңбегі бірнеше жылдан кейін өз нәтижесін берді, 2002 жылы Балтық теңізі жағалауындағы үш мемлекет НАТО-ға енеді.

90-жылдардың бойында ол әлемдегі ең ірі мұнай инфрақұрылымының — Баку-Тбилиси-Джейхан мұнай құбырын дамытуға арналған, АҚШ Президентінің арнайы елшісі болып келді. Сонымен бірге, ол 1999 жылдан бастап «Шешенстандағы бейбітшілік жөніндегі Америкалық комиссияның» басшысы болады, бұл Ресейдің Каспий бассейнін алшақтату мәселесіне де байланысты екені сезсіз. «Еуразияда үстемшілік құратын держава, әлемнің ен дамыған және экономикалық тиімді екі аймағын басқарып отырады» дегенге негізделетін Бжезинский доктринасын іске асыру, НАТО-ның шығысқа қарай дамуымен байланысады, бұны жүзеге асыруды әсіресе Клинтонның әкімшілігі, белсенді колға алған еді.

Збигнев Бжезинский үкімет басында демократтардың немесе республикандықтардың болғанына тәуелсіз АҚШ-тың сыртқы саясатының сабақтастығының бейнесі болып табылады. Генри Киссенжердің үлкен табынушысы Бжезинский «мэтрдың» дипломатиясының екі негізгі қағидасын: Меттерних державаларының тепе-теңдігі теориясы мен Джордж Кеннан құрастырған «тежеу» доктринасын ұстануға шақыратын.

Бұл жерде Збигнев Бжезинскийдің концептуалдық сипаттағы «Үлкен сәтсіздік: жиырмасыншы ғасырдағы коммунизмнің туындауы мен өлімі» («The Grand Failure: The Birth and Death of Communism in the 20th Century») атты кітабының бірінші және қорытынды бөлімдері қысқаша келтірілген.

3. БЖЕЗИНСКИЙ

ҮЛКЕН СӘТСІЗДІК КОММУНИЗМНІҢ ӨЛІМ АЛДЫНДАҒЫ ЖАНТАЛАСЫ

Коммунизмнің өлім алдындағы жанталасын үдете түскен себеп — бұл, кеңес тәжірибесінің сәтсіздігі болған еді.

...Кеңестік сәтсіздік жайлы ойлана отырып, марксист» тәжірибенің Ресейде қолдану тарихына да тоқтала кету жөн сияқты. Шындығында бұл, Британ музейінің оқу залында бір интеллектуалдың — неміс еврейінің жасаған батыс доктринасы болды. Соңынан бұл бөгде өсімдік алыстағы, жартылай шығыстық деспотизм дәстүрлері аралас- кан еуразиялық империяға қайта отырғызылды - оны көп кітапшалардың бірінін авторы, өзін тарих хирургі рөлінде көрсеткен, орыс революционері отырғызған болатын.

Ресейдегі большевистік төңкерістен кейінгі болған жағдай Владимир Ильич Ленинді оқығандарды аса таңырқата қойған жоқ еді. Орыс марксисттерінің ең радикалды фракциясының көсемі өзінің ниеттері жайлы шімірікпей баяндады. Сансыз мақалалары мен қоғамдық сөз сөйлемдерінің бәрінде де, ол демократиялық бағытты ұстанған марксисттерге жек көрушілікпен қарады. Оның ойы бойынша, Ресей әлі социалист» демократия үшін жетілген жоқ, сол себепті социализм жоғарыдан, яғни пролетариат диктатурасы арқылы орнатылатынын ашық баяндады.

Диктатура өз кезегінде пролетариат арқылы тек номинальді түрде жүзеге асуы тиіс болатын. Лениннің ойы бойынша, Ресей социализмге қалай дайын болмаса, жаңа билеуші тап сол дәрежеде мемлекетті саяси және шынайы билеуге де дайын емес. Осылайша, жаңа диктатура тарихтың, соның атынан әрекет ететін пролетариат елшісін мақсатты, орынды түсінуін талап етті. Дәл осы Ресейдің артта қалуынан, толықтай қоғам да, саны аз өндіріс жұмысшылары да социализмге дайын емес деп есептелді. Осыдан келіп, тарих талабының мәнін толық түсінетін және сол үшін өмірін арнауға дайын, әскериленген, «озық», жанқияр революционерлердің көмегімен тарихты шырмалау қажеттілігі туды. Лениннің партияны жұмысшы табының авангарды ретінде оқытуы Ресейдің және оның пролетариатының марксистік төңкеріске дайын еместігі мәселесін шешетін шығармашылық жауабы болды.

Бұл Лениндік ілім және оның кәсіби төңкерісшілердің тәртіптік ұжымын құрудағы реттілігі мен табандылығы тарихта алғаш рет билік төрінде социализм қағидаттарын ұстанған қозғалыс өкілдері отырған мемлекеттің саяси бағытын анықтауда шешуші рөл атқарды. Демократиядан алыс болса да, әуел бастан кез-келген оппозицияға қарсы қатаң жазалауды қолданса да Ленин дәуірі (Ленин өлгеннен кейін бірнеше жылға жалғасқан) үлкен көлемді әлеуметтік және мәдени тәжірибелерді дәлелдеді. Өнерде, құрылыста, әдебиетте және барлық рухани өмірде ғылым мен өнер үшін жаңа көкжиектер ашатын, жаңа бір дәуір келе жатқандай көңіл-күй орнады. Рухани өрлеу, Лениннің Ресейдің экономикалық және жалпылай артта қалуымен сипатталған, әлеуметтік-экономикалық бағыттағы, шынайы артықшылықпен санасуымен қатар жүрді. Негізінен нарықтық механизммен жеке ынтаға сүйеніп, экономиканы аяғынан тік тұрғызу үшін, дем беруге тырысқан атақты ЖЭС, пролетариат диктатурасының көмегімен тездете социализм құрудан бас тартып, оны кейінгі келешекке қалдырған айлалы кадам болды.

Бұл үзілісті дәріптемей отырып, мүмкін бұл дәуірді ең ашық және XX жүзжылдықтағы орыс тарихының шешендік кезеңі деп сипаттау он болар. Шындығында да ЖЭС, тәжірибелеу, ұстамдылық және икемділік кезенін анықтайтын, қысқа әрі ұтымды термин болды. Көптеген орыстар үшін, 60 жыл өткеннен кейін де, бастауын 1917 жылғы төңкерістен алған сол жылдар ең жақсы болды деп айтуға болады.

Бірақ шындығына келсек 20-жылдардың бүл түсінігінде, сталиндік кезеңмен салыстыруға негізделген, өткенді дәріптеудің үлесі көп. Мәскеу, Ленинград және басқа да үлкен қалалардың өміріне қарағанда, жалпы мемлекеттік бір партиялық үкіметті орталықтандыру жүйесі, үлкен көлемдегі халықты жазалауды институционалдау, ортодоксалды ілімді тықпаштау мен саяси әдістердің, ең сорақыларын қоса, кез-келгенін, идеологиялық қажеттіліктер арқылы ақтау тәжірибесін нығайту маңыздырақ болды.

Лениннің апатты ізінің ең каталитикалық ерекшелігі - саяси биліктің бірнеше адамның қолына шоғырлануы және лаңкестікке сүйену болды. Біріншісі бүкіл биліктің, коғамның бүкіл құрылымын тарамдалған жүйе арқылы бақылауға алған, яғни төменнен жоғарыға дейінгі сайлаулардың бәріне қатаң бақылау қойған, партия озықтарының бюрократталған бөлігіне қарай ауысуына әкелді. Лениннің халықтың кейбір бөліктерінің ізіне түсуін толық ақтауы үшін қолданған, ұжымдық кінә түсінігімен катар, лаңкестікті нағыз және қиялдағы қарсыластарына қолдану, алдымен саяси, әлеуметтік және мәдени мәселелерді шешудің негізгі әдісі болды.

Билікті алмас бұрын және оны алғаннан кейін де Ленин өзінін мақсаттарына жетуі үшін жаппай террор мен зорлықты қолдануды жақтайтынын ашық мәлімдеді. 1901 жылы ол «Негізінде біз лаңкестіктен ешқашан бас тартқан емеспіз және бас тартпақ емеспіз»- деп мәлімдеді. Большевиктік төңкерістің алдында ғана «Мемлекет пен төңкерісте» ол өзі демократияға шақырған кезде, «бір таптың екіншісіне қарсы жүйеленген зорлықты ұйымдастыру» деген сөзді меңзейтінін жазған. Лениннің мынандай да сөздері бар: «Диктатураның ғылыми түсінігі, бүл өзі сүйенген биліктің ешқандай да шектеусіз, ешқандай ережелерге бағынбайтын зорлығы дегенді білдіреді».

Билікті алған бетте Ленин уақытты босқа өткізбей, өзінін көзқарастарын тәжірибеде жүзеге асыруға көшті. Соңынан, ол зорлықты тек бүкіл халықты қысу үшін ғана емес, сонымен қатар ұсақ бюрократиялық бөгеттерді жою үшін қолдана бастады. 1918 жылдың қаңтарында шыққан, большевиктік билікке қарсы болғандарға қатысты саясатты анықтауға тырысқан декретте, Лениндік режим мемлекеттік мекемелерді «орыс жерін барлық зиянкес жәндіктерден тазартуға» шақырды. Ленин өзі бір ауданның партия жетекшілерін «кулактар, шіркеу қызметкерлері мен ақ гвардияшыларға қарсы аяушылықсыз, жаппай лаңкестікті қолданып; күдіктілерді қала шетіндегі тұтқындарды бір жерге жинайтын лагерлерге қамауға» шақырды. Ал саяси оппозицияға келсек, Ленин «»қарумен айтысу» оппозицияның тезистеріне қарағанда әлдеқайда «жақсырақ» деп, олардың барлық түрін жек көрді.

Осылайша, жаппай лаңкестік барлық мәселелерді шешудегі әкімшілік құрал болды. Жалқау жұмысшылар үшін Ленин «қылжағы мойындалғандардың әрбір оныншысын орнында атып тастауды» бұйырды. Бағынбайтын жұмысшылар үшін бүл «тәртіпті бұзушыларға да» ату жазасын бұйырды.

Шаруалардың кез-келген көнбеушілігін жою үшін Лениндік режим мынандай қарар қабылдады: «шаруаларды, егер кар тазаланбаса да, атып тастау үшін тұтқынға алу керек».

Жаңа билеушілер өздерін тек, қоғамды өзгерту үшін күш қолданылғанын айғақтайтын тарихи деректерге сүйеніп, оны кеңестік саяси жүйеге орайластырын қайта құру керек, деп қана ақтай алады. Лениндік типті саяси жүйе, негізінен, көктен алғандай түрде қозғалатын қоғаммен бірге шексіз ұзақ өмір сүре алмас еді. Бұндай тірлік не саяси жүйенің жемқорлығын, немесе қоғам мен жүйенің арасындағы мүдделер қақтығысын тудырар еді.

Ленин бірегей шешім тапты — ол толықтай билік берілген, партияның басшылығы арқылы мемлекеттің емес, қоғамның жеке ағза ретіндегі өлімсіретуіне жеткізуге негізделді. Лениннің ойы, билік логикасы — бүкіл қоғамдық дәстүрлік байланыстардың барлығын түбіне дейін үзу үшін, алдында тарих белгілеген құрал болуы күтіп тұрған мемлекеттің басшылық рөлі үстемдетілуі тиіс дегенді меңзейді.

Сталинді туғызған жүйені Ленин туғызған еді, ал Сталин кейіннен, сталиндік қылмыстардың жасалуына мүмкіндік берген жүйені туғызды. Алайда, Ленин сталинизмнің болуын қамтамасыз етіп қана қойған жоқ, ол одан да үлкенін істеді — лениндік идеологиялық догматизм мен саяси шыдамсыздық өзге баламалардың пайда болуын белгілі бір дәрежеде жойды десе болады. Шындығында, ленинизмнің мұрасы сталинизм болып табылады және бұл Лениннің Ресейдегі социализмді құруын қаралаудың ең қатыгезі.

Сталиннің дарындылығы оның лениндік мұра мағынасының ішкі мәнін түсінуінде болды.

«Социализм — бір елде» — бұл Сталиннің мемлекеттік аппараттың көмегімен қоғамды жаулап алуды бүркемелеу үшін қолданған ураны болды. Түндер бойы Кремль кеңселерінде еңбектенген, астыртын әрекетке дайындалған көсемдер тобы өздеріне жаңа мақсат қойды, ол коғамды қайта құру, шаруалар мен орта таптың көлемді бөлігін жою, миллиондаған адамдарды зорлықпен көшіру, осыған қатарластыра мемлекеттік билікті өсіре отырып, тарихта болмаған деңгейге жеткізу. Осылайша, «социализм — бір елде» бүл елді толықтай мемлекет билігіне тәуелді қылды.

Сталин кезінде мемлекеттің рөлін өсіріп, мемлекеттік зорлықты коғамды қайта құрудағы негізгі қару ретінде қолдану шарықтау шегіне жетті. Барлығы тек диктатордың жеке басына және ол билеп отырған мемлекетке ғана бағынды. Ақындармен мадақталған, композиторлар әуендеген, мыңдаған монументтермен құдайға теңестірілген Сталин елдің жалғыз билеушісі болды. Адамзат тарихында теңдесі аз болған Езуші ол алайда өзінің билігін шектен асқан бюрократтанған және институтталған күрделі мемлекеттік құрылыммен жүргізді. Социализмді құрудың сталиндік мақсаты үшін бір елде қоғамды жоғарыдан төменге дейін аударыстырды, мемлекеттік аппараттың мәртебесі жоғарылатылды, оның үстемдігі мен қуаты арта түсті.

Билік пирамидасын, Сталиннің ең жақын серіктестері де сақтандырылмаған лаңкестік жүйені қолдап отырды.

Сталиндік қуғын-сүргін құрбандарының саны ешқашан анықталмаса да, оның көлемі 20 миллионнан кем емес, тіпті 40 миллионға жетеді деп те болжауға болады. «Үлкен ланкестік» кітабында ағылшын тарихшысы Роберт Конквест ең сенімді және дәлелденген құрбандардың саны, дәлелденіп өлшенгенмен, оның саны төменгіге қарағанда жоғарғы деңгейге көбірек ұқсайды. Сонымен, Сталин, мүмкін, бүкіл адамзат тарихындағы ең ірі жан алғыш болар. Өзінің құрбандарының санымен ол Гитлерді де артта қалдырды.

Бұл жаппай қыру кеңестік жүйені құрудың ажырамас бөлігі болды. Бүл жүйе институционалды рәсімделіп, бюрократтық түрде бекітіліп, осы жаппай қыру кезінде өзінің мәртебесін алды. Бірақ бұл істің ерекшелігі, барлық айуандықтарына қарамастан, Сталин кеңес зиялылары мен қала тұрғындарының көпшілігінің санасына елдің алға жылжушылығын ұялатып үлгерді. Ол бұл жетістікке саясатының, және өзінің, (өз құрамына социализмді құру жарлығы кіретін мемлекеттің индустрияландыруы мен урбанизацияны қосқан), кеңес коғамын қайта құруымен бірге, қаталдануы арқылы жетті. Сондықтан көптеген кеңес азаматтары үшін Сталин дәуірі қоғамдық алға жылжу дәуірі, ұлы, тарихи алға секіру дәуірі, өз еліне деген мақтаныш пен патриоттық сезімдерді оятқан ұлы істер дәуірі болды.

Өз істерін ақтау мен оны құптатуды Сталин шет елде де жүзеге асырды. Көптеген жылдар бойы батыстық түсінік берушілер кейде бір-бірінен терминдермен ғана өзгешелене отырып, оны лаңкестік үшін айыптаудан гөрі, Ресейді индустрияландырғаны үшін мақтауға бейім болды. Осылайша, сталиндік дәуір белгілі бір дәрежеде өзінше түсіндіріліп, ұлы өзгерістер дәуірі, ауыл шаруашылық экономикасынан индустриялдыға ауысудың екпінді жылжу кезеңі болды. Белгілі бір мағынасында бұл дұрыс та. Сталиннің кезінде Кеңес Үкіметі шындығында да улы державаға айналды. Шындығында да елдің халқының ауылдан кетуі пайда болды. Толықтай орталықтандырылған социалист» жүйе орнықты.

Кеңес индустрияландыруының алғашқы шапшаңдығына қарамастан, қоғамның сталиндік дәуірдегі жоғалтқанына баға жоқ және оны әлеуметтік-экономикалық өзгерістер мен замандандырудың кеңестік үлгісі, елдің шаруашылығын басқа елдерде болмаған тез жылдамдықпен алға жылжытқанымен де ақтауға болмайды. Бұндай есептің рухани құнсыздығына қарамай-ақ, бұл ұйғарым фактілермен тексеруге шыдамайтынын айтуға болады.

Кішкентай әлеуметтік жетістіктерге бола осыншама үлкен көлемдегі адам шығыны болып көрген емес деп айтсақ, ол асыра айтқандық емес.

Алайда Сталиннің апаттық мұрасының негізі, түп тамыры Лениннің қалдырған екі мұрасында жатыр: догмалық партия және құпия лаңкестік полициясы. Сталиннің бюрократтық айуандығы, барлығы соларға бағынуы тиіс болған партия озықтарымен негізделіп құрылған еді. Партия коғамды қайта құруды бастаған бетте мемлекет билігі өсіп, өрісін кеңейтуі қажет еді. Сталиннің өзінің мурасы мемлекеттің қоғамға деген зорлығын күшейту, парасаттылықтың кез-келген көрінісін нәресте күйінде жоятын, коғамдық шығармашылық бастауын буындырған полицейлік мемлекетті құру, барлығын орталықтанған саяси бақылауға алу болды.

Орта кеңес адамдарының сталиншілдіктен құтылуға әр түрлі көзқараста болуы брежневтік дәуірдің неге ұзаққа созылғанын, және неге осындай түрде болғанын түсіндіреді. Бүл кез елге Хрущев кезінде төнген реформалар дауылына мән кіргізетін, жаңаруға ұмтылу сияқты болып басталғанымен, брежневтік режим тез арада квазисталиндік қайта құрумен бірдей болды. Сталиндік жүйенің негізгі қағидалары, ал ең негізгі болып орталықтанған және қысымшылдықты бақылау мен үстемдетілген бақылау қалып қалды. Осының бәрі жеделденген әлеуметтік, экономикалық және саяси құлдыраумен катар жүріп отырды.

Бүкіл қоғам төменнен жоғарыға дейін саясиланған болды, бірақ шындығында, саяси өмір тек жоғары жақта жүріп жатты. Осылайша, жүйе өзгерістерден сақталғандай болды, алайда өз-өзін осылайша қорғау тоқырауға әкеліп соқты.

1982 жылы Брежневтің өлімінен кейін кайта құру, реформалар мен жаңарудың қажеттілігін түсіну соңында айтарлықтай саяси серпіліс берді. Бірақ екі онжылдық күр босқа өтіп кеткен еді. Нәтижесінде жоюды қажет ететін мұра эффектісі, кумулятивті және бүкіл халықтық сипат алды.

Осы кезде ымыраға келушілік болып тұрған, реформалардың қажет екендігі жайлы ойлардың тоғысуы, өткен кезең жайлы ойлар алшақтығын жасырады. Бұл ымыраға келудің екі жағы болды. Бір жағынан ол сталиндік кезенді ашық та кеңінен сынауға мүмкіндік берді. Осының арқасында кеңес тәжірибесі мен кеңес үлгісінің бүкіл әлем алдында беделі түсті. Екінші жағынан, тоталитарлық жүйенің қалдықтары, лениндік түрдегі партиялардың қалуымен бірге, олардың тарих шындығына қысымшылығы, сталиндік мемлекет институттарынын негізгі түрлерінің қалып қалуы керекті реформалардың көлемін кішірейтті.

Горбачевтің кайта құру ленинизмге сүйенеді, түп тамырын содан алады және оның кайта тууы болып табылатынын айтудан басқа амалы болған жоқ. Оз еркімен әлде еріксіз бе, бірақ Горбачев басқарушы зиялылардың, марксизмнің коммунистерден абсолютті шындыққа және тотальді билікке ие болуын талап ететін бағытына қарай тартылуына атсалысты. Сталинизмді болмай қоймайтындай қылдырған ленинизмнің негізі осында жатыр.

Мұның бәрі, шынайы қайта құрудың алдында тұрған бөгеттер өте үлкен ғана емес, мүмкін жеңе алмайтындай екенін көрсетеді. Лениндік мұрадан ажырау, билеуші партияның табиғатын, оның тарихи маңызын және қаншалықты заңды екенін кайта қарастыруды қажет етеді. Басқаша айтсақ, шынайы ажырау коммунист» доктринаның негізгі ойынан бас тартуға талап етеді, ал дәлірек айтсақ, коғамды, тарихты түгелдей білетін өкіл ретінде көрсетілген мемлекетке бағынышты қылып қоятын, саяси мәжбүрлеу арқылы жетілген қоғамдық жүйе жасалатынына нандыратын ойдан арылуды қажет етеді.

Негізінде, кеңес басшылығының алдында шешілмейтін тарихи парадокс түр: коммунизмнің халықаралық беделін қайта көтеру үшін, КСРО теория жүзінде де, тәжірибе жүзінде де өзінін тарихи өткенінің үлкен бөлігінен арылуы тиіс.

Негізгі сұрақтың мәні, кеңес жүйесі КСРО-ны әлемдік аренада бәсекелестікке қабілетті қылатын, әлеуметтік және экономикалық шығармашылықтың үлкен бастауы болатын алуан пікірлі ағзаға айнала ала ма. Осы сұрақтың жауабына тек улы держава Кеңес Одағының ғана емес, сонымен катар коммунизмнің де болашағы толығымен тәуелді. Қазіргі аласапыранды, мүмкін, осындай өзгерістің нышаны деп айтуға болар, алайда бұл кеңес жүйесінің құлауының алғашқы кезеңі болуы да мүмкін.

Көптеген жылдар бойы бұл жүйені тоталитарлы деп, тек қоғамның оған тәуелділігінен ғана емес, сонымен қатар қоғамның идеологиялық жоспарға сәйкес зорлықпен өзгеруінен солай атайды. Осылайша, саясатсыздандырылған ордоксияға жағдай жасалды, нағыз саяси өмір тоқтады және үнсіз келісім, тотальді қоғамдық келісімпаздықты көрсеткендей болды. Саясат тек жоғарғы биліктің өсиеті және ерекше құқығы болып қалды.

Жүйенің тоталитарлық сипатынан бас тарту, осылайша, қоғамға белсенділігін маңызды қылатын, саяси өмірдің пікір алуандығын заңдастыруды қажет етеді және бұндай саяси өмірдің әр түрлілігі коғам тіршілігінің нормасы болып қалады. Бұндай бас тарту бола ма деген сұрақтың жауабы, кеңес шындығына тән, өзара сиыспайтын екі қарама-қайшылықты шешуге байланысты. Біріншісі: қоғамды билеудегі партияның маңызын түбірінен қарастырмай, экономиканың жандануына қол жеткізуге бола ма? Екіншісі: Кеңес Одағының орталықсыздандыру себебінен бөлшектенбеуі үшін, КСРО халқының күшеюінсіз, экономиканың орталықсыздандыруын, сонымен бірге партияның басты билеуші күш ретіндегі маңызын азайту мүмкін бе?

Коммунизм феномені — бұл тарихи қасірет. Әділетсіздікке қарсы ұмтылған, шыдамсыз идеализмнен туындаған ол мархабатты және озық коғамға ұмтылды, бірақ жаппай зорлыққа алып келді. Ол жетілген қоғам жасай алатын ақылдың күштілігіне оптимистік көзқараспен қарады. Рухани дәлелденген әлеуметтік инженерияның арқасында ол адамзатқа деген сүйіспеншілік, зорлық-зомбылыққа деген жеккөрініш сезімдерді біріктірді. Осылайша, ол әйгілі ақылдылар мен идеалист жандарды еліктірді, бірақ ол бізде тек бізде ғана емес, жүзжылдықтағы ең сорақы қылмыстарды жасады.

Онымен коймай, коммунизм қоғамдық құбылыстарға тотальдік ұтымдылықты қатыстырудың жалған тырысуын көрсетті. Ол сауатты, саяси білімді қоғам, әлеуметтік-экономикалық өзгерулерді алдын-ала белгіленген мақсаттарға бағыттай отырып, коғамдық эволюцияны бақылай алады деген тұжырымдардан құралды. Сондықтан тарихта ендігі кездейсоқ үрдіс болмас еді, бірақ ұжымдық естің қаруы болып рухани мақсаттарға жұмыс істеуші еді. Осылайша, коммунизм, ұжымдық істердің нәтижесінде, саяси рационалдық пен қоғамдық адамгершіліктің қосылуына үміттенді.

Бірақ, тәжірибеде адамның ақыл-есіне қатты сенушілік, алдын-ала болжалған тарихи ойларды догмалық дәлелдерге аудару үшін билікке күресте қатаңдыққа ынталы болуы, адамгершілікке үйретудің өзіне масаттанған саяси жеккөрінішке, азғындауға, әсіресе марксизмді Ресейдің артта қалған автократиялық дәстүрлерімен лениндік қосу коммунизмді оның өзіндік рухани негізінен әлдеқайда алшақ, саяси қорлау құралына айналдырды.

Коммунизм бүгінде идеологиялық жағынан да, жүйелік жағынан да жалпы дағдарыс жағдайында.

Коммунизм дағдарысының терең түп тамыры оның тарихи жетістіктерінің аздығында. Оның алғашқыдағы тартымдылығы XX ғасырдағы болған көптеген жүйелер, сонымен катар демократиялық жүйе де, алдындағы капиталистік өндіріс фазасының әділетсіздіктерін түсінбегендіктен туындады. Бірақ бір де бір коммунист» жүйе халықтың еркін қалауымен билікке келмегені де факт болып табылады. Ешқандай коммунист» элита, ондаған жылдан кейін де өз халқына коммунист» жүйенің жалғасуын еркін таңдау арқылы саяси заңдылықты орнатқысы келмейді. Бұл коммунизмді демократияға санауды өткізуді қаламаушылық, бір жағынан, билікте коммунизм қоғамның материалдық байлыққа, адамның жеке бақытына деген талпынысынан рахат алуына жете алмады дейтін марксистік-лениндік доктринаға тән манихейлік пен өздеріне тарихи миссияны таңушылықтың нәтижесі.

Сонымен катар коммунизмнің қоғамды ұйымдастыру жүйесі түріндегі тарихи тәжірибесі орасан зор құрбандардың сандық ауытқуына, осылайша, қол жеткізген әлеуметтік-экономикалық жетістіктерге адамдарды зорлықпен сендіруге әкеледі. Әлеуметтік-экономикалық дамудың ұқсас деңгейіндегі коммунистік мемлекеттер мен коммунист» еместерді: ГДР мен ЧССР-ді, ФРГ мен Англияны, Польша мен Испанияны, Венгрия мен Югославияны, Австрия мен Италияны, Қытай мен Үндістанды салыстыратын болсақ, бірде-бір коммунист» режим сол мемлекеттермен салыстырғанда, жалпы табыс, әлем нарығындағы бәсекелестік, өмір сүру деңгейі терминдерімен алсақ, өзінің жағдайын жақсарта алған жоқ деуге болады. Тек қана Қытай, өзі де бюрократталған квазисоциалист экономикалық жүйенің құрбаны болып отырған Үндістаннан озып кетті, оның өзінде Пекиннің марксистік-лениндік идеологиядан бір катар шегінгеннен кейін КСРО тек АҚШ-тан ғана қалып қоймай, Жапониядан да қалды.Жапонияның жалпы табысы, халқының саны КСРО-нікінен 3 есе аз бола тұра, 1960-тан 1988 дейін әлдеқайда өсіп кеткен.

Коммунизмнің тарихи жетістіктерінің болмашылығы, коммунистік елдердің халқының өмір деңгейінен-ақ көруге болады. Екінші дүние жүзілік соғыстың өткеніне 40 жыл болса да, Кеңес үкіметі әлі күнге дейін етті карточкалармен береді, ал жақында қантқа да карточкалар енгізілді.

Жоғарыда айтылғандардың барлығы да коммунист» елдердің жетістіктерін жоққа шығармайды, әсіресе ауыр өнеркәсіп (билік жүргізуінің алғашқы кезеңінде) пен әлеуметтік қамсыздандыру және білім саласында. Алайда бұл жетістіктер жан түршігерлік адам шығындарына сатылып алынған. Бүкіл адамзат тарихында қоғамды қайта құру тәжірибесінің ешқайсысы, адамзат XX ғасырда коммунизмге кезіккендегідей, егер адам шығыны жайлы айтатын болсақ, мұндай қымбатқа түскен жоқ.

Шамамен 50 миллион адамға жететін бұл қоғамдық шығын осы әлеуметтік инженерияның мәнін қолданып көргендердің ішіндегілердің ең ойран қылғаны деп айтуға болады.

Осылайша, коммунизмнің улы сәтсіздігі өзінің құрамына зиялылардың үлкен бөлігін мағынасыз елтіру мен коғамның саяси шығармашылық өмірін тұншықтыруды кіргізеді; бүл өте қымбат, себебі осы экономикалық жетістіктер, соңында мемлекеттік асыра орталықтандыру нәтижесіндегі экономикалық өнімнің азаюы; алғашында коммунист» биліктің маңызды табысы болып саналған, асыра бюрократталған әлеуметтік қорғау жүйесінің нашарлауы; қоғам өмірін догмалық тәсілмен бақылаудың салдарынан ғылым мен мәдениеттің дамуының тежелуі адам өмірімен көрініс тапты.

Реформалар үшін айтысатын коммунист» көшбасшылардың өзі мойындаған, бұл тарихи сәтсіздіктің тамыры, кейіннен өкіне бастаған «қателіктер мен ойсыздықтардан» да тереңде жатыр. Ол бастауын коммунистік тәжірибенің институционалдық, философиялық және тактикалық ақауларынан алады. Ол, негізінде, маркстік-лениндік теорияның тамырында жатыр.

Бұл сәтсіздіктің бастапқы себебі философиялық себеп болып табылады. Соңғы қорытынды болып марксистік-лениндік саясат, олардың тарихты дұрыс түсінбеуі мен адам табиғатының қате тұжырымдамасы туындайды. Осылайша, коммунизмнің сәтсіздігі — бұл рухани ойдың сәтсіздігі. Ол жеке бостандыққа ұмтылу, рухани және суретті өзін-өзі көрсету, ал жаппай сауаттандыру мен коммуникациялар ғасырында саяси таңдаудың ең үлкен мүмкіндіктеріне талпынуы сияқты адам тіршілігінің негізін есепке алмады. Ол, және де экономикалық өнімділіктің бір жағынан шығармашылықпен, екінші жағынан жеке тұлғаның жақсы тұрмысқа ұмтылысы арасындағы табиғи байланысты ескермеді. Сондықтан коммунизм өзін жаңа жүйе ретінде көрсете отырып, қоғамның шығармашылық бастамасын тұншықтырды.

Бұл рухани сәтсіздік коммунизмге халықаралық дәрежедегі соққы болып тиді. Марксизм-ленинизм XX ғасырдағы халықаралық жағдайды қалыптастыратын бастапқы күштерді ескере және болжай алмады. Ол, нәтижесінде оны есінен тандырған, коммунист аралық ұлттық шиеленістерді туғызған, ұлтшылдық пен этнос маңызын бағалай алмады. Бұл шиеленістер, өз кезегінде, басқа елді азғындаған деп санау нәтижесінде күшейе түсті. Бұндай құбылыс кеңес-югославиялық, кеңес-қытай қақтығыстары кезінде болды. Коммунизм діннің тартымдылығын түсіне алмады және Полынадағы католиктік сенімнің бастауы, Кеңес үкіметінің өзіндегі исламның қайта тууы сияқты қарсылықтарға дайын болмады. Соңғысын, бірақ бұл да манызды, капиталист» елдердегі билік пен әлеуметтік жүйені бөлуді өзгерткен технотронды төңкерісті марксизм-ленинизм селқос қарсы алды, ол әлі де индустриалды төңкерістің бастапқы кезеңдерінде пайда болған, ескірген тұжырымдарға сүйенді.

Горбачев тарқатқан күштер тарихи сабақтастықтың сақталуынан гөрі үзілуін ықтималды қылды. Осы себептен, КСРО-дағы коммунизмді саралау, Горбачев саясаты коммунизмнің жаңаруының белгісі ме, әлде оның тозғаны ма? - деген сұрақтың жауабына тәуелді. Горбачевтің коммунизмнің өмірлік күші жайлы көпірме сөзіне қарамастан, бұл сұрақтың жауабы жаңару емес, тозу жағына қарай бұрылады. Оның қайта құруы әкелген өзгерістер, теория және тәжірибе жүзінде марксизм-ленинизм догматтарынан алшақтау болып табылады. Реформалар пайдалырақ, батылырақ және қаттырақ сезілген Шығыс Еуропа мен Қытайда бұл мақсат анығырақ көрінді.

Қазіргі заманғы коммунист» жүйелердің, кеңес жүйесін қоса, негізгі бағыты, — бұл кезінде коммунизмнің маңызы болған идеядан бас тарту. Экономика саласында: ауыл шаруашылығындағы, қызмет көрсету және өндіріс саласындағы мемлекеттік және ортақ мүлік қағидаты алынып тасталады, немесе ымыралы шешім ізделінеді.

Орталық жоспарлау және баға қоюға да міндеттемелер салынуда, еріксіз болсын, бірақ нарық механизміне қарай жылжу байқалады. Саясат саласында: бұқаралық ақпарат құралдарын тоталдік коммунистік бақылау жүйесі құлдырауда. Идеологиялық өңдеу «бөтен» ықпалдар алдында идеологиялық күшейтулерге орын беруде. Көптеген коммунистік елдерде қоғамның саяси өмірі саласындағы бір партияның билігіне қарсы шыға бастады. Елеулі түрде тиісілмен болып тек мемлекеттік биліктегі коммунистік монополия ғана қалды.

Осылайша, коммунизм, тарихи мағынада, шегінуде. Бұл шегініс экономикалық өнімдірек және саяси алуан жүйелерді әкеле ме? Бұл сұраққа жауап әр елге байланысты әр түрлі. КСРО-ны алсақ, бұл жерде сенімсіздік туындайды. Антидемократиялық лениндік мұра, мемлекеттің көп ұлттылық сипаты мен терең тамырланған орталықтандыру дәстүрі — осының бәрі жиналып келіп коғамның оған саяси және әкімшілік билікті беруді қопарып, оның позитивті дамуын тежейді.

Төрт альтернативтік нәтиженің себебінен КСРО-дағы пікір алуандығы табысының ықтималдығы аз. Біріншісі — ұзақ, бірақ батыл түрлер қабылдамайтын жүйелік дағдарыс, он жылдан астам ешқандай анық шешімсіз және қала халқының тұрмыс деңгейіне риза еместердің және КСРО-ның саяси ең тынымсыз халықтарының жасап туратын наразылықтарының кезеңдерімен болып туратын коғамдық жарылыстар. Екінші мүмкіндік — толқулар соңында азая бастайды және орыстың өткенінде жатқан орталықтандыру дәстүрі қайта нығайған кезде тоқыраудың қайталануы. Белгілі бір кезеңде бұл үшінші мүмкіндікке —МҚК және әскерилер ұйымдастырған (мүмкін, Горбачевтің кездейсоқ өлімімен орайластырып) және ұлы орыстық ұлтшылдыққа шақыра отырып, қоғам алдында ақталған төңкеріске әкелуі мүмкін. Төртінші ықтималды нәтиже, бұл кезеңде мүмкіндігі ең аз болып тұрғаны — бұл ұзаққа созылған дағдарысты режимнің өліміне ауысуы. Соңғы нәтиже үлкен көлемдегі ұлттық және этникалық алауыздық әкеліп, КСРО-ның құлауына әкелуі мүмкін.

Осылардың ішіндегі ең ықтималдысы — тоқырау жағдайына кайта алып келетін, ұзақ, бірақ батыл түрлер қабылдамайтын жүйелік дағдарыс — коммунизмнің жалпы дағдарысын одан әрі тереңдетіп, коммунист» елдердің арасындағы айырмашылықтарды үлкейте отырып, идеологиялық ыдырауды тездетеді. Ол, және КСРО-дағы бір мезетте сепаратист» ұмтылыстар мен ұлтаралық алауыздықты күшейтеді.

КСРО-ның ұлттық ыдырауының жалғыз шешімі (қайта құрудың айтылған мақсаттары мен үйлесімділік шешімі, яғни экономикалық орталықсыздандыру мен пікір алуандығы) империялық Кеңес «одағына» зорлықпен қайта оралу емес, Кеңестік конфедерацияға қарай жылжу. Бірақ, шындығында еркін конфедерация, КСРО халықтарының ұлттық сезімдерінің көтерілгендігін ескерсек мүмкін емес деп айтуға болады.

Ұзаққа созылған дағдарысты тоқтату және орталықтанған билікті кайта қалпына келтіру үшін жасалған әскери-полициялық төңкеріс, коммунизмнің халықаралық дәрежедегі өліміне көмектеседі, мүмкін тездетеді. Осы, идеология басымдылығымен дәстүрге жақындаған, ал ұлтшылдық өсе түскен кезде нәтижелілігі жоғарырақ, орталықтанған бақылау үшін төңкеріс, ол доктринаға бағытталып ақталса да, оның саяси заңдылығы үшін, орыстардың ұлттық сезімдерін оятуы қажет. Бұл Мәскеуге ұлттық қозғалыстарды басу үшін халықтық қолдау болар еді. Бірақ сталиндік әдіске салмаса, бүл қозғалыстарды тоқтата алатыны күмәнді. Ұлттық сезім әлдеқашан «Пандора жәшігінен» шығып кетті. Ұлтшылдық ғасырында бұл «жәшіктің» қақпағын жауып ұстап тұру мүмкін емес.

Келешектің бар нұсқалары КСРО-ның коммунизмнен алшақтайтынын дәлелдейді. Қайта құрудың табысы коммунистік тәжірибенің құлауына әкеледі. Ұзаққа созылған толқулар саяси жүйенің билікті қозғалмалы және өзін-өзі басқаратын қоғамға берудің тұрақтандырушы жағдайын жасай алмайтынын көрсететін белгі болады. Ұлтшылдық пен идеологияға негізделген жазалы төңкеріс, КСРО-ны халықаралық аренада бөлектейді, ал империяның қулауы тарихи жеңілісті көрсетеді. Осылайша, КСРО-ның болашағының белгісіздігіне, коммунизм мен оның әлемдік болашағына қауіп төндіретін, әлеуметтік және саяси барыс тәуелді.

Коммунистік елдердің сыртында коммунизмнің төңкеріс немесе сайлау көмегімен орнатылу мүмкіндігі шектеулі болып саналады. Марксистік-лениндік теорияның бөліктерге ыдырауының себебінен төңкеріс әрекеті, әсіресе үшінші әлем елдерінде, көбіне жергілікті ынтамен және өзінің құрамына марксизмнің рухани және сезімдік урандармен оқшауланған доктринаның буданы дәлелденуі арқылы қозғалатыны мүмкінірек.

Марксизмнің кейбір элементтері зорлықты төңкеріс пен қоғамды мәжбүрлеп қайта құру жайлы доктриналарының бөлшектері болып қала береді. Тарихты марксист» түсіну -әлемдік рухани мұраның бөлігі және кез келген батыл жетекші саналы түрде немесе ақыл-ойсыз өзінің төңкеріс манифестінің кұрамына марксист» түсініктерді кіргізеді. Бірақ бұл элементтер енді толықтай қабылдануы тиіс, шоғырланған бірыңғай болып көрінбейді. Марксизм-ленинизм барлығын қамтитын ғылым ретіндегі өзінің тарихи заңдылығын жоғалтып алды.

Оған қоса, коммунист» қатарларда да шіркеулік өмірде өзін көрсеткенін еске салатын, философиялық экуменизмге мақсатты бой ұру көбейіп келе жатыр. Ойлаудың бұндай релятивизмінің тамаша мысалы болып, көптеген кеңестік түсінік берушілердің КСРО-дағы коммунизмнің орнауы білімді бұрмалаумен байланысты деп мойындауы, ал бұл кеңестік тәжірибенің әмбебап мағынасын жояды. Рухани прагматизм мен синкретизм шыдамдылықтың өсуінің белгісі бола алады, бірақ олар, сондай-ақ өсіп келе жатқан доктриналық немесе діни енжарлықтың өсуін куәландырады. Бұндай енжарлық — сенім өзегінің бұзылуының бірінші кезеңі. Ол соңынан абсолютизмнен релятивизмге, догмадан қарапайым ойға өтуді әкеледі. Бұл өту — коммунизмнің өлім алдындағы жанталасы.

Енді жаңа феномен келіп шығады — посткоммунизм. XX ғасыр коммунизмнің салтанат құрған ғасыры болмаса да, бұл ғасыр коммунизм шақыруының қыспағында болды. Коммунизмнің солуымен бұл шақыру да өз күшін тез жоғалта бастады. Бұл жердегі парадокстің мәні — коммунизмнің келешектегі табысы кәсіпкерліктің үлкен бостандығы мен коғамның саяси өмірін тікелей партиялық бақылауды бөлшектеуге қабілеттілігімен өлшенетінінде.

Сәйкесінше, посткоммунистік жүйе, коммунизмнің құлдырауы марксистік теория да, коммунист» тәжірибе де ағымдағы қоғам саясатын анықтауда үлкен маңызы болмайтын, мүмкін, анықтауға катыспайтын да дәрежеге жеткен жүйе болады. Посткоммунизм, ондағы адамдар өздерін коммунистерміз деп атап, коммунист» доктринаны — оны өздерінің билігінің заңдылығы деп айтатындар да, оның мәнін өзгерте отырып, оның артынан еруге шақыратындар да, оны ендігі қоғамда да қорықпай қаралайтындар да әлеуметтік саясатқа қажетті нұсқау деп есептемейтін жүйеге айналады. Әр түрлі дәрежеде болсын, бірақ КСРО, Шығыс Еуропа, Қытай жайлы, олар пост¬коммунист» дәуірге жақындады деп айтуымызға болады.

Коммунизмнің улы сәтсіздігінен кейін, жалпылай айтсақ екі ұзақ мерзімді мүмкіндіктер болады. Біріншісі — алуан пікірлі қоғамға қарай эволюциялық ойысу. Бұл алғашында, көбіне социал-демократтық сөз тіркестерін қолдана отырып, экономиканың мемлекеттік және жеке сектордың әр дәрежедегі түрлілігін енгізу, ол соңынан халықтың еркін кәсіпкерлікті қолдауын туғызады. Екіншісі — тозған доктринаны жамап, ұстап отырған, бірақ, диктаторлық билікті, көбіне дәстүрленген доктринаға емес, саяси заңдылықтың басты көзі ретінде ұлтшылдыққа сүйенетін әскери — полициялық, коалицияның көмегімен сақтап қалған, билік пен институттарды сақтай отырып, тоқырау жағдайында болу. Екі жағдайда да сұрақ туындайды: осы немесе өзге бағыттағы қозғалыс эволюциялы бола ала ма, әлде ол төңкерістерге әкеле ме?

Әзірше тарихи деректер бірінші мүмкіндік пайдасына жеткіліксіз дәлелдер келтіреді. Тоталитарлы емес Югославияны да алып қарасақ, негізінен түбірі ленинизмде жатқан монополистік коммунистік дәстүр, саяси жетекшіліктің ықтималды көздеріне кедергі жасайды және елдің алға қарай жылжуға өзгеруін социал-демократияға ұқсайтын тығырыққа тірейді.

Оған қоса, жоғарыда айтылғандай, идеологияның солуымен коммунист» зиялылар барлық жерде өз билігін, көбіне жүгінетін айқайлы ұлтшылдықты пайдаланып заңдастыруға қызығады. Ол әлі аяғына дейін өмірлік күшін жоғалтпаған коммунист» доктринаға қарсы болса да, оған жүгіну авторитарлық түрткіні күшейтуге көмектеседі. Ұлтшылдық, оның белгілерін диктатураны күшейту үшін және демократиялық төңкеріске кедергі жасау үшін қолданатын билік институттарын күшейтеді.

Алайда посткоммунистік қозғалыстың демократиялық бағытқа ауысуын жоққа шығару қателік болар еді. Кейбір коммунист» елдерде саяси жүйемен қатарласа жүретін, бірақ оған тәуелді емес қоғамдық босау мен осының нәтижесінде туындаған азаматтық қоғам шынайырақ плюралист» түрге өтудің нышандарын көрсетеді. Әсіресе жаңа бұқаралық ақпарат құралдарының ықпалы маңызды, себебі олар коммунист» монополияның коғамның саяси өмірін бақылауын бұзып қана қоймай, сонымен қатар әр түрлі саяси көзқарастарды жалпылай хабардар етеді.

Коммунизмнің солуындағы негізгі рөлді адам құқығы мәселесі атқарады. Адам құқығы -бұл қазіргі заманның қызықтыратын және бірегей саяси идеясы. Батыстың оны өмірге шақыруы, коммунист» елдерді қорғаныс шебіне өтуге мәжбүрледі. Бұл идеяның қызықтырар тусы — оның ендігі идеологиялық өңдеуге көнбейтін, саяси саналы және сауатты көпшіліктің мүддесіне жауап бере алуы. Посткоммунистік авторитарлық режимдер, мүмкін, жан-жақты, сенім ұялататын мықты идеологияның жоқтығынан адам құқын қорғауға осалдау болатын шығар.

Адам құқы идеясының пайда болуы қолданыстағы коммунист» режимдердің қорғанысқа көшуіне мәжбүрлеп қана коймай, сонымен катар коммунизмнің демократиядан бөлінуіне себепкер болды. Коммунизм кезіндегі еркін сайлаудың жоқтығына, жеке тұлға құқының, құқықтық тетігінің жоқтығы мен бұқаралық ақпарат құралдарына саяси монополизмнің болуы және де экономикалық өмір сүруге бүкіл әлемнің назары ауғанының аркасында көппартиялық жүйенің, нарықтық экономика мен шынайы демократия арасындағы айырмашылықтар анық көрінді. Плюрализмді ендігі көпшілік тоталитаризмге қарсы у қайтарғыш ретінде қарастырды. Нәтижесінде ендігі көптеген коммунистік елдердің өзінің ішінде де демократиялық коммунизм, бұл оксюморон деген түсінік, кенінен тарады.

Адам құқы идеясын насихаттау, сонымен катар коммунисттік режимдерде тәуелсіз және саяси сенімдірек азаматтық коғамдарды тәрбиелеу мақсатындағы демократиялық міндеттерді философиялық тұрғыдан заңдастыруды қамтамасыз етеді. Дербес азаматтық коғамның құрылуы — бұл қоғамның коммунист» бақылау бұғауынан босауының ақырғы нүктесі. Тәуелсіз топтар спонтанды түрде кейбір коммунистік елдерде, тіпті КСРО-да да, техниканың ақпарат таратуының жаңа мүмкіндіктерін пайдалана отырып құрыла бастады. Осылайша, пайда болған тәуелсіз саяси диалог, керекті әлеуметтік-экономикалық өзгерістерге байланысты, демократиялық консенсустың пайда болуына септігін тигізеді, осының нәтижесінде өзгеше ойлауды билікті бейбіт түрде беруге келіссөздер жүргізуге қабілетті, немесе коммунистік тоталитаризмді қорғаныс жағдайындағы посткомунистік авторитаризмге ауыстыруға қабілетті саяси оппозицияға өзгертуге себепкер болады.

Шындығында, қазіргі кездегі шығыс еуропалық коммунист» режимдер посткоммунистік кезеңнен кейбір көнушіліктермен өтіп, соңында, бәлкім, әлемдік қоғамдастыққа толығымен қосылар. Өсіп келе жатқан ғылыми алмасулар, рухани жалғасулар және коммунист» елдермен экономикалық қарым-қатынас, осылайша, демократиялық өзгерулер барысына септігін тигізеді, әсіресе, егер олар қолданыстағы коммунист» режимдер шеңберінде дербес азаматтық қоғамдарды құруға көмектессе, ащы болса да, бірақ, бір жағынан, үміттендіретін тарих тәлкегінің мәні, түптің-түбінде коммунизм -индустрияға дейінгі қоғамның, әлеуметтік дамыған плюралист» демократияға өтуінің міндетті емес және қымбат кезеңі болып қарастырылады.

Осындай кейбір коммунист» мемлекеттердің үлкен әлемдік коғамға түбінде қосылуына осы ғасырда плюралист» демократиялар жетілген қоғамға марксистік ұмтылудың кейбір жемісті және құрамды тұрғыларын өзінін жүйелерінің бөлігі қылуға себепкер болады. Батыстағы социал-демократия коғамның өмір деңгейін жақсартуға бағытталған әлеуметтік бағдарламалардың енгізілуіне түрткі болды. Нәтижесінде соңғы онжылдықта, еркін кәсіпкерлікті әлпештеп ұстайтын демократиялық жүйелердің өзінде де, әлеуметтік қорғау саласында әр түрлі бастамалар енгізілді: жеке дамуға бірдей мүмкіндік, әлеуметтік теңсіздікті азайту үшін үдемелі салық салу, мүмкіндігі аздардың білім алуына және аздаған мөлшерде медициналық қызмет көрсетілуіне жағдай жасалды. Сондықтан еркін кәсіпкерлік демократиясы әлдеқайда дамыған әлеуметтік сананы меңгерді.

Әлеуметтік сананың саяси демократия барысына кіргізілуі, коммунизмнің енді тарихи міндетті ісі жоқ деген тұжырымды одан әрі бекітті. Еркін сайлау құқығымен біріккен демократияның нағыз әлеуметтік жауаптылықты терең сезінуі, бұл осы кезде мемлекетті жоғарыға көтермеген, оны коғамның өз ойын жеткізуін күшейткен құрал роліне дейін ауыстырған формула — адам құқығын қорғаумен катар, оның қажеттіліктерін өтейтін жоғары сапалы тетікті құрды. Жеке тұлға ынтасы мен тәуелсіз әлеуметтік ынтымақтастыққа, бүкіл әлемде зейіннің өсуі адамзаттың ен үлкен армандары, егер құдіретті және догмалық мемлекеттер тарихтың басты қаруы болып алынса, апатқа ұласуы мүмкін.

Осылайша, XX ғасырдағы апатқа айналған, адамзат пен коммунизмнің кезігуі ауыр болса да, мәні үлкен сабақ болды: құрғақ қиялға негізделген әлеуметтік инженерия адам тіршілігіне түбірімен қарама-қайшы, ал әлеуметтік шығармашылық саяси биліктің шектелген жағдайында ғана гүлденеді. Бүл түбірлі сабақ XXI ғасыр коммунизм ғасыры емес, демократия ғасыры болу мүмкіндігін тағы да үстемелейді.

Тәржімалаған

А. Ж. Тулеуова





БЕРДЯЕВ НИКОЛАЙ АЛЕКСАНДРОВИЧ

(1874-1948 жж.)

Н. А. Бердяев — орыс философы және публицисі, қырықтай кітаптың авторы. Оның шығармаларының ішінде сыни көріністер, публицистік кітаптар, философиялық және діни тақырыптағы мақалалар жеткілікті. Н.А.Бердяев 1874 жылы 18 наурызда Киевте, көне дворян руынан шыққан отбасында өмірге келді. Ол 1884-1894 жылдары Киев кадет корпусында оқыды. 1894 жылы Киевтегі Қасиетті Владимир университетінің физика-математика факультетіне ауысты. Бердяев 1898 жылы социал-демократиялық қозғалысқа катысқаны үшін абақтыға жабылып, кейінірек университеттен шығарылады. Н.А. Бердяевтің бірінші кітабы «Қоғамдық философиядағы субъективизм және индивидуализм» 1900 жылы басылды. 1900-1902 жылдары Н.А.Бердяев Вологдаға, одан соң Житомирге жер аударылды; осы кезеңде марксист» көзқарастан жырақтан, христиандықтың «мистикалық реализміне» бой ұрды.

Н.А. Бердяев 1904 жылдан бастан Петербургте турды. 1904- 1905 жылдары ол «Новый Путь» және «Вопросы жизни» діни-философиялық журналдарды редакциялауға қатысты. 1908 жылы Мәскеуге орналасты, «Владимир Соловьевты есте сақтау діни-философиялық қоғамының» негізін қалаушылармен жақындасты. 1911-1912 жылдары Италияда болып қайтқаннан кейін Бердяевтың философиясы кемелдене түсті.

1917 жылғы Қазан төңкерісін Н.А.Бердяев басында қабылдамады. 1918 жылы Н.А.Бердяев Бүкілресейлік жазушылар одағының вице-президенті болып сайланды. 1918-1919 жылдары ол «Рухани мәдениеттің ерікті академиясын» құрды, онда философиядан дәріс оқыды. Большевиктік емес қауымдастықтың лидері болды. 1922 жылы Н.А.Бердяев Германияға жер аударылды.

Берлинде ол діни-философиялық академия ұйымдастырды. Орыс ғылыми институтын құруға қатысты .1924 жылға дейін Берлинде тұрды да, кейінірек Парижге жақын Кламарға ауысты.

Н.А.Бердяев 1947 жылы Кембридж университетінің құрметті теология докторы болып сайланды. Ол 1948 жылы 24 наурызда Францияның Кламар елді мекенінде қайтыс болды.

Н. А. БЕРДЯЕВ

Y ТАРАУ

КЛАССИКАЛЫҚ МАРКСИЗМ ЖӘНЕ ОРЫС МАРКСИЗМІ

Революция дәуірінде анықталғандай, марксизм бастапқы орыс батысшылдығының мейлінше күшейген түрі ретінде пайда болды. Орыс марксистерінің алғашқы ұрпағы ең алдымен ескі бағыттағы революцияшыл зиялы қауыммен, халықшылдармен күресіп, оларға күйрете соққы берді. Орыс марксизмі Ресейдің индустриалды дамудан азат болуын күтті, халықшылдар да осыны қалаған еді. Капиталист» индустрия азат етуші тап болып табылатын жұмысшы табын өмірге әкеліп, дамытуға тиіс. Сондықтан марксистер шаруаларды пролетарландыруды көздеді, ал халықшылдар буған жол бергісі келмеген-ді. Марксистер революциялық-азаттық күресі үшін ақырында нақты әлеуметтік негіз таптық деп ойлады. Бұл жолда сүйеніш болатын бірден-бір күш - қалыптасып келе жатқан пролетариат. Осы пролетариаттың таптық революциялық сана-сезімін дамыту керек. Демек, революцияшыл зиялыларды күп көрмеген шаруаларға емес, жұмысшыларға, фабрикаларға бару қажет. Марксистер өздерін реалистер санады, өйткені бұл кезде Ресейде капитализм дамып келе жатқаны анық еді. Алғашқы марксистер революцияшыл зиялылардан, тарихи рөлі бар тұлғалардан гөрі нақты әлеуметтік-экономикалық үдерістерге арқа сүйегенді дұрыс көрді. Марксистер халықшылдардың утопиялық социализмін жаратпай, қатты сынап-мінеді. Егер орыстың халықшыл революционерлері негізінен эмоционалды сезімшіл болып келсе, марксшіл революционерлердің дені зиялылар болды. Орыс марксизмі өмірге келген жағдайларға сәйкес, марксистер бастапқы кезде Маркс іліміндегі детерменистік және эволюциялық элементтерге ерекше мән берді. Олар утопияшылдықпен, қиялшылдықпен күресіп, заңды да нақты әлеуметтік үдеріске байланысты өздеріне жеңіс әкелетініне иландырған ғылыми социализмнің ақиқатына ақыры қол жеткізгенін мактан тұтты. Социализм экономикалық қажеттіліктің, қажетті дамудың нәтижесі болмақ. Алғашқы орыс марксистері негізгі үміт пен тірек ретінде материалдық-өндірістік күштерді дамыту жайында айтқанды мейлінше ұнатты. Бүл орайда олар онды мақсат пен игілік үшін Ресейдің экономикалық дамуынан гөрі революциялық күрестің қаруын жасауға көбірек мүдделі еді. Революциялық психология осылай болды. Орыстың революциялық зиялыларының мақсат-мүддесі де сол қалпында қалғандай болды, бірақ олар күрестің жаңа құралын алып, бұл жолдағы сенімін анағүрлым нығайта түсті. Марксизм революциялық зиялылар буған дейін ұстанып келген барлық теориялардан анағүрлым күрделі ойлау теориясы болып шықты, соған орай коп ақыл-ой жұмсауды талап етті. Алайда ол революция қаруы, әсіресе буған дейін дәрменсіздік көрсетіп келген ескі бағыттарға қарсы күрес қаруы деп саналды. Бастапқыда марксистер байырғы халықшыл социалистерге, яғни социалист-революционерлер атана бастағандарға қарағанда онша шектен шықпаған және асқынбаған революционерлер секілді көрінді, олар террорға қарсы болды. Бірақ бүл тіпті жандармдардың өзін де адастыратын алдамшы кейіп еді. Орыс марксизмінің өмірге келуі орыс зиялы қауымы үшін үлкен дағдарыс, оның дүниетаным негіздерін шайқалтқан құбылыс еді.

Орыстар алғашқыда марксизмді көбінесе нақты ғылыми тұрғыдан қабылдады. Оларды әсіресе Маркстің социализм нақты экономикалық дамудың қажетті нәтижесі болады, ол материалдық өндірістік күштердің дамуының өзіне негізделген деген ілімі таң қалдырды. Бүл оларға үміт берді. Орыс социалистері енді өздерін көкке алақан жайған тірексіз жандар ретінде сезінуін қойды. Олар өздерін утопиялық, қиялшыл социалистер емес, ғылыми социалистер деп сезіне бастады. «Ғылыми социализм» наным тақырыбына айналды. Бірақ ғылыми социализм көздеген мақсатқа жеткізеді деген берік сенім болуы өнеркәсіптің дамуына, фабрика жұмысшылары табының қалыптасуына байланысты. Ал тек ауыл шаруашылығымен айналысып, шаруаларға ғана арка сүйеп отырған елде булай боларына үміт жоқ. Сондықтан алғашқы орыс марксистері ең алдымен халықшылдық дүниетанымнан арылуға қажет екенін дәлелдеуге тиіс болды. Ресейде капиталистік индустрия дамып келеді және соған орай жүмысшылардың саны өсуде деген тезис үшін күрес революциялық күрес болып саналады. Халықшыл социалистер марксистер үшін көпе-көрінеу революционерлерге айналды десе де болады.

Алайда марксизм Ресейде әр түрлі қабылданды. Ресейде капиталист» өнеркәсіптің дамуы біреулерді социализмнің жеңісіне үміттендірді. Жұмысшы табы пайда болады. Барлық күш-жігерді осы таптың ой-санасын дамытуға жұмсау керек. Плехановтың өзінің: «біздің қоғамдық өмірдің барлық қозғалысы капитализмді қолдайды» дегені бар. Мұны айтқанда ол өнеркәсіптің өзі туралы емес, жұмысшылар туралы ойлады. Енді біреулер үшін, әсіресе жария марксистер үшін капиталист» өнеркәсіптің дамуы өзіндік мәнге ие болып, марксизмнің революциялық-таптық жағы екінші кезектегі мәселеге айналды. Ең алдымен буржуазиялық марксизмнің өкілі П.Струве осы тұрғыдан көрінді. Кейінірек «меньшевиктер» атанған орыстың марксист социал-демократтары социалистік революция тек капиталистік индустриясы дамыған елде ғана жүзеге асады деген қағиданы берік ұстанды. Сондықтан Ресей, негізінен, шаруалар ауыл шаруашылығы елі болуды қойған кезде ғана онда социалист» революцияның жүзеге асуы мүмкін. Марксистердің бұл түрі марксизмнің ғылыми объективті детерменистік жағын әрдайым қастер тұтты, бірақ марксизмнің субъективті, революциялық-таптық жағын да сақтап қалды. Алғашқы марксистердің Ресейде капитализмді дамыту қажеттігін үздіксіз әңгіме өзегіне айналдыруы және бүл дамуды құптап, қолдауға әзір екендігі ақырында байырғы халықшыл, кейіннен реакцияшыл лагерьге өтіп кеткен Л.Тихомировтің марксистерді бастапқы қорланудың жанкешті серілеріне айналуға тиіс деп айыптауына әкеп соқты.

Марксистер халықшылдарды реакционерлер, шаруашылықтың ескі түрлерін жақтаушылар деп санады, ал халықшылдар болса марксистерді капитализмді жақтаушылар деп санады. Шынында да әлі индустрияландырылмаған, пролетариаты өсіп жетілмеген елде өмірге келген орыс марксизмі моральдық қайшылықтар арқылы алакөздікке ұрынуға тиіс болды, бұл көптеген орыс социалистерінің ар-намысына тиді. Капитализмді жамандық, әділетсіздік санай отырып, қалайша оның дамуын қалауға, бұл дамуды құптап-қолдауға болады? Әрбір социалист мұндай әділетсіздікпен күресуге тиіс емес пе? Бұл күрделі диалектикалық мәселе моральдық дау-жанжал туғызады. Ресейде капиталист» индустрияны дамыту шаруаларды пролетариаттандыруды, оларды өндіріс құралынан айыруды, яғни халықтың едәуір бөлігін кедейшілік жағдайға түсіруді көздеді. Капитализм жүмысшыларды қанау дегенді білдіреді, демек, қанаудың осы түрін құптап-қолдау керек болды. Классикалық марксизмнің өзінде капитализм мен буржуазияны бағалауда екіжақтылық болды. Маркс эволюциялық көзқарас ұстанғандықтан және тарихта әр түрлі бағаланатын әр түрлі кезеңдер болатындығын мойындағандықтан, буржуазияның өткендегі миссиясын және адамзаттың материалдық әлеуетін дамытудағы рөлін жоғары бағалады. Марксизмнің бүкіл тұжырымдамасы капитализмнің дамуына мейлінше тәуелді және пролетариаттың құтқарушылық идеясын капиталистік индустриямен ұштастырады, ал мұның ғылымға үш қайнаса сорпасы қосылмайды. Марксизм фабрика, тек фабрика ғана жаңа адамды жасайды деп сенеді. Нақ осы мәселе марксизмнің алдына: «барлық басқа идеологиялар секілді, марксизм де экономикалық болмыстың бейнесі ме, әлде ол экономиканың тарихи нысандары мен экономикалық мүдделерге тәуелсіз абсолютті ақиқатты ашудан үміттене ме?» деген басқа түрде де қойылды. Марксизм философиясы үшін бұл философияның прагматизм екенін немесе абсолютті реализм екенін ажырату мейлінше маңызды мәселе. Бұл мәселе, өзіміз байқайтындай, кеңестік философияда да пікірталас туғызады. Бірақ алғашқы орыс марксистерінің алдында моральдық мәселе мен танымдық мәселе катар турды, сөйтіп, моральдық және логикалық дау туғызды. Біз бүл моральдық дауды тек Ленин мен большевиктер шешкенін көреміз. Нақ марксист Ленин социализм Ресейде капитализмнің дамуынан тыс және қатары көп жұмысшы табы қалыптасқанға дейін-ақ жүзеге асады деп дәлелдеді. Плеханов болса патшалық монархияны құлататын революция мен әлеуметтік революцияны бірге жасауға қарсы пікір білдірді. Ол өкіметті социалистік-революциялық жолмен басып алуға, яғни жүзеге асырылған түрдегідей коммунист» революцияға әуелден қарсы болды. Әлеуметтік революция жасауды күте тұру керек. Жүмысшыларды азат ету революциялық үйірменің емес, жұмысшылардың өздерінің ісі болуға тиіс. Бұл жұмысшылар санының көбеюін, олардың ой-санасының жетілуін, анағүрлым дамыған өнеркәсіпті талап етеді. Плеханов әуелден бакунизмнің жауы болды, мұнан ол Фурьені Стенька Разинмен біріктіруді көрді. Ол бүлікшілік пен қастаншылыққа, якобиншілдік пен комитеттерге сенуге қарсы болды. Егер жұмысшы табы революцияға дайын етілмесе, диктатура ештеңе істей алмайды. Экономикалық дамуға кедергі жасайтын шаруалар қауымының кертартпалығы атап көрсетіледі. Объективті коғамдық үдеріске сүйену керек. Плеханов большевиктік революцияны құп көрмеді, өйткені әлі күш те, сана да дайын емес әрекетке — өкіметті басып алуға қашан да қарсы тұрды. Ең алдымен, стихиялы қозғалыс емес, сананы революцияландыру қажет, партиялық ұйымдасқан азшылықтың емес, жұмысшы табының өзінің санасын революцияландыру қажет.

Алайда марксизм қағидаларын бұлайша қолданғанда Ресейде социалист» революцияны коп жылдар күтуге тура келер еді. Ресейде тікелей социалистік қызмет жүргізу мүмкіндігіне күмән туды. Революциялық ерік-жігерді ақыл-ой теориясы біржолата басып-жаныштап тастауы мүмкін еді. Сонымен, орыстың ең революцияшыл марксистері марксизмді басқаша пайымдауға, орыс революциясының басқа теорияларын құрастыруға, өзге тактика жасап шығаруға тиіс болды. Орыс марксизмінің бұл канатында ақыл-ой теорияларынан, марксизмді кабинеттік-кітаби түсіндірулерден революциялық еркіндік басым түсіп жатты. Революциялық марксизм дәстүрлері Ресейде, дамудың капиталист» сатысына жол бергісі келмеген байырғы орыс революцияшылдығының дәстүрлерімен, Чернышевскиймен, Бакунинмен, Нечаевпен, Ткачевпен бірігіп кеткені де байқалмай қалды.Бұл жолы Стенька Разинмен Фурье емес, Маркс біріктірілді. Марксист-большевиктер, марксист-меньшевиктерге қарағанда, орыс дәстүрлерін анағұрлым көбірек ұстанатын болып шықты. Марксизмді эволюциялық, детерминистік негізде түсіндіру арқылы индустриясы артта қалған, жұмысшы табы нашар дамыған шаруалар елінде пролетарлық, социалист революциялар жасауды дұрыс деп дәлелдеу мүмкін емес еді. Марксизмді булай түсінген жағдайда әуелі буржуазиялық революцияға, капитализмнің дамуына үміт арту, содан кейін ғана социалист» революцияны жүзеге асыру керек болатын. Революциялық еркіндікпен жігерленіп алғандарға бұл онша қолайлы бола қоймайды.

Ресейге марксист идеяларды алып келу негізінде орыс социал-демократтарының арасында сонымен қатар саяси революцияны либерал және радикал буржуазияға жүктеген, ал жұмысшылар ортасында таза экономикалық, кәсіби қозғалыс ұйымдастыру керек деп санайтын «экономизм» бағыты пайда болды. Бұл социал-демократияның анағұрлым революцияшыл қанатының қарсылығын туғызған оның оңшыл қанаты еді. Орыс марксизмі өз ішінде неғұрлым революцияшыл «ортодоксальдар» қанатына және неғұрлым реформалық сыншылдар қанатына жіктеліп, үздіксіз бөлінумен болды. «Ортодоксальдар» марксизмнен Ресейге катысты мүлде өзіндік тұжырымдар жасады, олардың мұнысын Маркс пен Энгельстің өздерінің де құптай қоюы екіталай еді. Коммунист» жазушылардың ішіндегі ең ақылдысы, өте ойшыл талғампаздық көрсеткен, неміс тілінде жазған венгр Лукач революцияшылдыққа өзіндік, меніңше, дұрыс анықтама береді. Революцияшылдық ешқандай мақсаттардың радикалдылығымен де, тіпті күресте қолданылатын құралдардың сипатымен де анықталмайды. Революцияшылдық — өмірдегі қандай әрекеттің болсын жаппай, тұтастық сипатта көрінуі. Кімде-кім өзінің әрбір әрекетін бүтіндей көріп, бүкіл қоғамға катысты қараса, оның негізгі және біртүтас идеясына бағындырса, міне, сол адам-революционер. Революционер үшін бөлек салалар жоқ, ол бөлшектенуге де, әрекет жөніндегі ой автономиясына және ойлау жөніндегі әрекет автономиясына да жол бермейді. Революционерге теория мен практика табиғи түрде ұштасқан интегральды дүниетаным тән. Өмірге революцияшылдықпен қараудың негізгі белгісі - барлық істе де жаппайшылық болуы. Сыншыл марксизм де, өзін ортодоксальды санайтын революцияшыл марксизм секілді, түпкі идеалдар ұстана алар еді, бірақ ол бөлек, автономды салаларды мойындамады, жаппайшылықты мақұлдамады. Мысалы, әлеуметтік салада марксист бола отырып, материалист болмау, тіпті идеалист болу мүмкін еді. Марксист» дүниетанымның қайсыбір жақтарын сынауда мүмкін болды. Марксизм біртүтас, жаппай доктрина болуды қойып, әлеуметтік таным мен әлеуметтік күрестің әдісіне айналды. Бұл революцияшыл тұрпаттың жалпышылығына қарама-қайшы келді. Орыс революционерлері бұрындары да жалпышыл болатын. Революция олар үшін өмірдің әлеуметтік және саяси жағына катысты күрес қана емес, дін де, философия да еді. Сондықтан осы революцияшыл типке, осы революцияшыл жаппай түйсік иесіне лайықты орыс марксизмі жасалуы қажет болды. Булар — Ленин және большевиктер. Большевизм өзін, бірден-бір ортодоксальды, яғни марксист» дүниетанымды бөлшектеуге және оның жеке бөлімдерін ғана қабылдауға жол бермейтін тоталитарлы, интегральды марксизм деп белгіледі.

Бұл ортодоксальды, жаппай марксизм қашанда материалист нанымды уағыздауды талап етті, бірақ оның күшті идеалистік элементтері де болды. Ол жаппай тараған, бұқараның түйсігіне сәйкес келген билік идеясы адам өмірінен коп жоғары туратынын корсетті. Марксизм-большевизмде пролетариат эмпиристік шындық болудан қалды, өйткені эмпиристік шындық ретінде пролетариат өте аз еді, ол бәрінен бұрын пролетариат идеясын паш етті, ал бұл идеяны шамалы ғана азшылықтың қолдануы мүмкін болды. Егер осы шамалы азшылық пролетариаттың алып идеясына тұтастай берілсе, егер оның революциялық ерік-жігері шалқып тасыса, егер ол жақсы ұйымдастырылған және тәртіпті болса, онда кереметті жасай алады, әлеуметтік заңдылық детерминизмін еңсере алады. Ленин мұның мүмкін екенін іс жүзінде көрсетті. Ол революцияны Маркс бойынша емес, Маркс үшін жүзеге асырды. Ресейдегі коммунистік революция жаппай марксизм үшін, пролетариаттың діні ретіндегі марксизм үшін жасалды, бірақ адамзат қоғамының дамуы туралы Маркс айтқандардың бәріне қарама-қарсы жасалды. Революцияны революцияшыл халықшылдар емес, нақ ортодоксальды жаппай марксизм жасай алды. Онда Ресей алғашқы орыс марксистері үшін тым жақын қалғандай көрінген капиталистік даму сатысына соқпай өтіп кетті. Мұның өзі орыс дәстүрлерімен және халық түйсігімен үйлесімді болып шықты. Осы кезде революцияшыл халықшылдардың қиялы да тарады, шаруалар халқы туралы миф те сап басылды. Халық революцияшыл зиялыларды қабылдамады. Енді жана революциялық миф қажет болды. Сөйтіп, халық туралы миф пролетариат туралы мифпен ауыстырылды. Марксизм халық біртүтас организм деген түсінікті бұзды, оны қарама-қайшы мүдделері бар таптарға бөлді. Бірақ пролетариат туралы мифте орыс халқы туралы миф жаңаша қалпына келтірілді. Орыс халқы пролетариатпен, орыс мессианизмі пролетарлық мессианизммен теңдестірілген сияқты болды. Жұмысшы шаруа Ресейі, кеңес Ресейі көтерілді. Шаруаларды ұсақ буржуазияшыл, реакцияшыл тап деп санаған Маркстің бүкіл айтқандарына қарамастан, мұнда шаруа халқы пролетариат халықпен бірікті. Ортодоксальдық жаппай марксизм пролетариат пен шаруалар мүдделерінің қарама-қайшылығы туралы айтуға тыйым салды. Классикалық марксизмге адал болғысы келген Троцкий бұған қарсылығын айтып салды. Кеңес өкіметінің шаруалармен үздіксіз, кейде тіпті аяусыз күресуіне тура келгенімен, шаруалар революцияшыл тап деп жарияланды. Ленин орыс революциялық ойынын ескі дәстүріне жаңаша оралды. Ол Ресей өнеркәсібінің артта қалуын, капитализмнің енді ғана дами бастаған сипатын әлеуметтік революция үшін үлкен артықшылық деп жариялады. Өйткені күшті, ұйымдасқан буржуазиямен күресіп жатпайсың. Бұл жерде Ленин тіпті де Энгельстің айтқанын емес, Ткачевтің айтқанын қабылдауға мәжбүр болды. Большевизм жұрт ойлағаннан гөрі әлдеқайда дәстүршіл, ол орыстың тарихи үдерісінің өзгешілігімен келіседі. Марксизм орыстандырылды және шығыстандырылды.

Марксизм орыс зиялы қауымын күйретті, оның әлсіздігін танытты. Бүл дүниетанымның ғана емес, сонымен бірге жан дүниесі құрылысының да өзгеруі болды. Орыс социализмі сезімшілдік пен егілушілікті азайтты, зияттылыққа көбірек негізделіп, едәуір қаталдана түсті. Алғашқы орыс марксистері халықшылдарға қарағанда анағұрлым еуропашыл, анағұрлым батысшыл жандар болды. Қуаттылыққа, күшеюге ұмтылған жігер оянып, күш идеалогиясы пайда болды. Аяушылық ауаны бәсеңдетті, ол енді революциялық күрестің түрі болудан қалды. Пролетариат — халыққа деген көзқарасты оның езілген, бейшара жағдайына аяныштан гөрі, ендігі жерде ол — болашақ күш, әрі адамзатты азат етуші, ол жеңіп шығуға тиіс деген сенім анықтай бастады. Алайда зиялы қауымның жан дүниесіндегі барлық өзгерістерге қарамастан, ішкі үміт тірегі бұрынғысынша — әлеуметтік шындық пен әділеттілік патшалығын іздеу, қайырымдылық жасауға қабілеттілік, мәдениетке әскеттікпен қарау, социализмді жүзеге асыруды басты мақсат еткен өмірге біртүтас, жаппай көзқарас болып қала берді.

Орыс марксизмі әуелден әр түрлі элементтері бар күрделі құбылыс болған еді. Бүл кейінірек байқалды. Егер орыс марксистерінің бір бөлігі өзінің революциялық дүниетанымының біртұтас, жаппай сипатын қадір тұтса, өз ортодоксиясын қорғап, шектен тыс төзбеушілігімен ерекшеленсе, егер олар марксизм мен социализмді дін тұтынған болса, енді бір бөлігі әр түрлі мәдени салаларды жіктеп бөлді, революциялық тұтастықты бұзды. Тірлік-тынысы басылып, жаншылған рух пен рухани шығармашылықты азат етті. Моральдық өмірдің әлеуметтік утилитаризміне қарамастан, діннің, философияның, өнердің құқтары, яғни орыс нигилизмі, революцияшыл халықшылдары және анархизм мен революцияшыл марксизм теріске шығарған pyx құқықтарын мойындады. Марксизмнен және социализмнен дінді, өмірдің барлық сұрақтарына жауап беретін біртұтас дүниетанымды көруді қойғандықтан, енді ізденістер үшін, рухани шығармашылық үшін орын босады. Бір қарағанда таңданарлық көрінгенмен, біздегі идеалистік, содан соң діни ағым нақ марксизмнің топырағынан, қалай дегенмен, ортодоксальдықтан гөрі сыншыл марксизмнен шықты. Қазіргі дін уағыздаушы әрі дін ілімінің профессоры С.Булгаков, сондай-ақ осы жолдарды жазушы сол ағымның қатарында болды.

Тек бұл дүниеге, жердегі өмірге ғана ден қойған дүниетаным дағдарысқа ұшырады да, басқа, о дүниелік, рухани дүние ашылды. Орыс зиялы қауымында тек қана материализм мен позитивизмнің үстемдік құруы аяқталды. Мұндай метафизикалық және діни бетбұрыстың жүзеге асуы үшін өте күшті күрес жүрді. Идеалистік ағымға марксист» лагерьде де, байырғы халықшылдар мен радикалдар лагерінде де өшпенділікпен қарады. Бұл бетбұрыс азаттық күресіне сатқындық ретінде қаралды. Марксистер лагерінде бұның өзі бастапқыда ортодоксальдық, яғни жаппай бағыт пен сыншыл бағыттың - марксизмді басқа, материалист» емес философиямен біріктіруге және марксизмнің кей тұстарын қайта қарауға жол берген бағыттың күресі түрінде көрінді. Мұнан кейін қозғалыс марксизмнің әртүрлі формаларымен байланысын үзіп,танымда,енерде,моральдық және діни өмірде рухани құндылықтардың дербестігі үшін күреске айналды. Социализмге идеологиялық, этикалық негіз беруге әрекет жасалды. Бұл орыс нигилизмі, утопизм, материализм, позитивизм дәстүрлерін жеңіп шығу болды. Ақыр соңында бұл тұтастықты, жаппайлықты революциядан іздемей, діннен іздеуге алып келді. XX ғасырдың басында Ресейдің дін, философия, көркем шығармашылық салаларына нағыз мәдени кайта өрлеу жүрді. Сөйтіп, мұнда ұлы орыс әдебиеті мен орыс діни-философиялық ойының дәстүрлеріне қайта келді. Чернышевский мен Плехановтан гөрі Достоевскийге, Л.Толстойға, Вл.Соловьевке ден қойды. Бірақ бұл идеалистік ағымдар әлеуметтік революциялық қозғалыспен байланысын жоғалта бастады, олар кең ауқымды әлеуметтік негізін де жоғалтқан үстіне жоғалта берді. Орыс халқы мен қоғамның қалың топтарына ықпал ете алмайтын мәдени зиялылар өмірге келді. Бүл жаңа жіктелу еді, орыс зиялы қауымының тарихында мұндай бөлінулер көп болған. Идеалист» қозғалыстың әлсіздігі осында еді. Орыс революциясының идеологиясы үшін, оның рухтың тазалығын қорғайтындары үшін мұның қатерлі салдары болды.

Орыс мәдениетінің жоғарғы тобында ғасыр бойы рухани мәдениеттің нағыз қайта өрлеуі болды, өзіндік діни философиясы бар орыс философия мектебі пайда болды, орыс поэзиясы кемеліне келді, эстетикалық талғам төмендеген ондаған жылдардан кейін сезімтал эстетикалық сана-сезім оянды, XIX ғасырдың бас кезінде бізде болған рухани тәртіп мәселелеріне мүдделілік оянды. Бәлкім, түңілушілікпен шектесіп жатқан талғампаз мәдениет адамдары Ресейде алғаш рет пайда болған шығар. Бұл символизмнің, метафизиканың, мистиканың уақыты еді. Орыс мәдени топтарының өкілдері мейлінше еуропалық мәдениет биігінде тұрды. Осы кезде Ницше зор маңызға ие болды, оның ықпалы Достоевскийдің ықпалымен тоғысты. Неміс философиясынан Шеллинг және Фр.Бадер секілді ойшылдар қайтадан зор қызығушылық туғызды. Ибсенді, француз символистерін електен өткізді. Бірақ орыс символизмі эстетикалық-көркемдік салада қалып қоймады, ол тез арада діни-мистикалық салаға ауысты. Орыстың ұмытыла бастаған немесе әлі онша таныла қоймаған және бағаланбаған ойшылдары — Хомяков, В. Соловьев, К. Леонтьев, Н. Федоров, В. Розанов қайта ашылып, маңызға ие болды. Бірақ орыс ойының бүкіл ағартушылық, нигилистік, халықшылдық кезеңіне деген ынта-ықылас жоғалды. Бұл В.Ивановтың мұнарасында, орыстың символист-ақындарының арасындағы ең торыққыш ақынның Таврия сарайына қарсы үйдің алтыншы қабатындағы пәтері осылай аталды, әр сәрсенбіде эстетикалық-мистикалық тақырыптарға мейлінше түңілерлік әңгімелер өтетін кез еді. Осы кезде төменде 1905 жылғы бірінші революция өршіп жатты. Орыс мәдениетінің жоғарғы және төменгі топтарының арасында ортақ нәрсе жоққа тән болып, олар толық бөлінген еді. Олар әр түрлі планеталарда тұрып жатқандай күн кешті. Жалпы алғанда, қозғалыс орыстың өзіндік романтизмі ретінде сипатталуы мүмкін, бірақ өзінің діни бағыттағы қанатында бүл діншіл реализм болатын. Ғасыр басындағы мәдени қайта өрлеудің әлеуметтік-реакциялық ештеңесі болған жоқ, оның көптеген қайраткерлері, тіпті революция мен социализмге ниеттестік білдірді. Бірақ әлеуметтік мәселелерге ықылас бәсеңдеп, рухани мәдениет қайраткерлерінің туындап жатқан әлеуметтік-революциялық адасуларға ешқандай ықпалы болмады, олар әлеуметтік оқшаулықта өмір сүрді, тұйық элитаны құрады.

Нақ осы кезде большевизм мен меньшевиктердің қызу айтысы жүріп, большевиктік партия ұйымы ұлғайып, күш ала түсті. Социал-демократияның большевиктік фракциясының басшысы Плеханов революцияның көсемі емес, марксизмнің кітаби теоретигі еді. Орыс және дүние жүзі коммунист» қозғалысын құрушы Ленин нағыз революция көсемі болды. Орыс социал-демократиясының большевиктер және меньшевиктер болып бөлінуі 1903 жылы Лондонда өткен социал-демократиялық партияның съезінде басталды. Осы съезде большевиктер сан жағынан «көпшілік» дауыс алып, меньшевиктер «азшылық» болып қалды. «Большевизм» сөзінің тағдырының өзі өте қызық. Бастапқыда бұл сөз мүлде сүреңсіз көрініп, көпшілікті жақтаушыларды білдірді. Бірақ, кейіннен ол символдық мәнге ие болды. Большевизм сөзі күш деген ұғыммен байланыстырылды. 1917 жылғы стихиялық революцияда көтерілген қалың бұқара көбірек беретін күш ретінде «большевизм» шырмауына түсті, ал «меньшевизм» оған әлсіз көрінді, демек, ол аз береді. Өзі пайда болғанда қарапайым әрі мәні аз «большевизм» сөзі енді ту, уран мағынасын алды, сөздің өзі күшті әрі мәнерлі естілді. Бірақ, орыс мәдениетінің жіктелуіне өте тән сипатқа орай, большевиктер мен меньшевиктер де, әлеуметтік революциялық қозғалыстың барлық қайраткерлері де орыс мәдениетінің жоғарғы тобында үстемдік еткеннен тыс, мүлде басқа идеялармен рухтанды, орыс философиясы оларға жат еді, олардың рух мәселелеріне ықыласы болмады, олар материалистер немесе позитивистер болып қала берді. Орта революционерді былай қойғанда, революция басшыларының өздерінің мәдени деңгейі жоғары болған жоқ, олар үстірт, жеңіл ойлады. XIX ғасырдың аяғы мен XX ғасырдың басында Еуропаның, Ресейдің үстінен желпіп өткен рух саясатынан тыс қалды. Олар Достоевскийдің, Толстойдың, В. Соловьевтің, Ницшенің тақырыптарынан, герман идеализмінен, символизмнен, жалпы христиандық тақырыбынан аулақ болды. Саяси еркіндік жолында патша үкіметіне қарсы күресу үшін 1903-1904 жж. құрылып, үлкен либеральды-радикальдық блок болған «Азаттық одағы» төңірегіне топтасқан элементтердің ақыл-ой мәдениеті бұлардан едәуір жоғары еді. Бұл блоктағы солшыл зиялылардың қалың қауымы земствоның және қалалық өзін-өзі басқарудың либерал қайраткерлерімен бірігуге әрекет жасады, оған анағүрлым ұстамды социал-демократтар да қатысты. Алайда едәуір зиялы күштер кірген бұл «Азаттық» одағы революциялық қозғалысты меңгеріп әкете алмады, өйткені Ресейде либерализм символикасын емес, тек социализм символикасын ұстанған және жаппай дүниетаныммен жігерленген қозғалыс қана табысты бола алатын еді. Орыс нигилизмінің мурасы білінетін 1905 жылғы революция идеяларының үстірттігі мен тұрпайылығы мәдени қайта өрлеу қайраткерлерін одан безіндіріп, рухани қарсылық туғызды. Осы кезде орыс зиялы қауымы дүниетанымының құндылықтары кайта бағаланды. Бұл кезінде аты-шулы болған «Вехи» жинағында көрініс тапты, онда революцияшыл зиялы қауымның материализм!, позитивизмі, утилитаризмі, оның рухани өмірдің жоғары құндылықтарына немқұрайдылығы қатты сыналды. Рух үшін күрес жүріп жатты, бірақ күрестің үлкен әлеуметтік ықпалы болмады. Рух үшін күрес кертартпалық, азаттыққа ұмтылуға сатқындық жасаумен барабар деп қабылданды. Революция алдындағы мәдени ахуал осындай болды. Ал революциялық қозғалыстың ішінде меньшевик социал-демократтардың және халықшылдық дәстүрлерді жалғастырып келе жатқан социалист революционерлердің әлсіздігі мен дайынсыздығы байқалды. Бұл орыс парламентінің бастамасы — әлі құқығы аз Мемлекеттік Думаның уақыты, П. Милюков бастаған кадеттер аталған, алғашқы үлкен либеральдық партия құрылған кез еді. Либерализм орыс өмірінің үстіңгі қабатында кәдімгідей үлкен роль атқаратындай, үкімет те онымен санасуға тиіс сияқты көрінді. Бірақ Ресей мен орыс революциясының тағдырындағы ең үлкен ғажап оғаштық сол, Ресейдегі либеральдық идеялар мен құқықтық идеялар да әлеуметтік идеялар секілді утопиялық болып шықты. Ал большевизм болса утопиялығы неғұрлым аз және анағүрлым реалистік, 1917 жылы Ресейде қалыптасқан бүкіл жағдайға анағүрлым сәйкес келетін және орыстың кейбір ежелгі дәстүрлеріне де, орыстардың өздері ұшқары ұғынған әмбебап әлеуметтік шындықты іздеуіне де, орыстың күшке салумен басқару және билеу әдістеріне де анағұрлым адал болып шықты . Орыс тарихының бүкіл барысы, сондай-ақ біздегі шығармашыл рухани күштердің әлсіздігі осыны көрсетті. Коммунизм Ресей үшін жазмыш бұйрығы, орыс халқының тағдырындағы қилы заман болып шықты.

YI ТАРАУ

ОРЫС КОММУНИЗМІ ЖӘНЕ РЕВОЛЮЦИЯ

1.

Ленин орыс революциясының өзіндік, ерекше ұлттық өзгеше сипаты болуын табандылықпен жақтап шықты. Ленин орыс революциясы марксизм доктринашылары ойлағандағыдан басқаша болатынын үнемі айтумен болды. Осы арқылы ол марксизмге үнемі түзету енгізіп отырды. Сөйтіп, орыс революциясының теориясы мен тактикасын жасап, оны жүзеге асырды. Ол меньшевиктерді марксизмді педанттықпен қолданатыны, оның қағидаттарын орыс топырағына көшіріп әкелетіні үшін айыптады. Ленин Плеханов секілді марксизм теоретигі емес, ол — революция теоретигі. Оның жазғанының барлығы да тек қана революцияның теориясы мен тәжірибесін зерттеу болды. Ол ешқашан бағдарлама жасаған емес, ол бір ғана тақырыпқа, орыс революционерлерінің онша ықыласын аудармаған — өкіметті басып алу, сол үшін күш іздеп табу тақырыбына ден қойды. Сондықтан да ол жеңіп шықты. Лениннің бүкіл дүниетанымы революциялық күрес техникасына бейімделді. Билікті жеңіп алғаннан кейін не болатынын, өкіметті қалай ұйымдастыру керектігін алдын-ала, революциядан көп уақыт бұрын Ленин ғана ойланды. Ленин — анархист емес, империалист. Оның бүкіл ой-санасы империалист», деспоттық болды. Оның дүниетанымының турашылдығы, біржақтылығы, бір мәселеге қадалушылығы, ойының жұтаңдығы мен аскеттілігі, еркіндікке үндеген ұрандарының қарапайымдылығы осыдан шығады.

Ленин мәдениетінің тұрпаты жоғары болған жоқ, оның өресі жетпейтін және оған белгісіз нәрселер көп еді. Ойдың, рухани өмірдің қандай да бір кіршіксіздігі оның жиренішін туғызды. Ол көп оқыды, көп үйренді, бірақ оның білім аясы кең емес еді, ойлау мәдениеті де жоғары болған жоқ. Ол білімді белгілі бір мақсат үшін, күрес және әрекет үшін игерді. Онда пайымдау қабілеті болмады. Ол марксизмді жақсы меңгерді, оның біршама экономикалық білімі болды. Философияны ол тек күрес үшін, шерік қатушылар мен марксизмнен ауытқушылардан есе қайтару үшін ғана оқыды. Марксист большевиктер Богданов пен Луначарский еліктеген Мах пен Авенариусты әшкерелеу үшін Ленин бүтіндей философиялық әдебиетті оқып шықты. Бірақ оның философиялық мәдениеті болмады, бұл жөніндегі деңгейі Плехановқа жетпеді. Ол күреске қажетті, революциялық энергияны жинақтауға тиісті біртұтас жаппайшылық дүниетаным үшін ғұмыр бойы күресті. Осы жаппайшылық жүйенің бір кірпішін де суырып алуға жол бермеді, ол бәрін тұтасымен қабылдауды талап етті. Өз тұрғысынан қарағанда оныкі дұрыс болатын. Авенариус пен Махқа немесе Ницшеге еліктеу большевиктік дүниетанымның тұтастығын бұзатынын және күрес жолындағыларды босаңсытып жіберетінін дұрыс пайымдады. Ол күрестегі тұтастық пен бірізділік үшін күресті, бұл күрес біртұтас, догматтық дін тұтынусыз, ортодоксиясыз мүмкін емес еді. Ол қандай бір стихиялыққа қарсы күресте болсын саналылықты, ұйымшылдықты талап етті. Бұл — оның негізгі дәлелі. Ол күрес үшін, революцияның мақсаттарына жету үшін барлық құралды қолдануға болады деп санады. Ол үшін революцияға қызмет ететін нәрсенің бәрі де жақсы, ал оған кедергі жасайтынның бәрі - жаман. Лениннің революцияшылдығының қайнар көзі бар еді, ол әділетсіздікке, езгіге, қанауға төзе алмайтын. Бірақ максималист революциялық идеяға бой алдырғаннан кейін, ол ақырында алдауға, өтірікке, зорлық-зомбылыққа, қатыгездікке жол беріп, жақсылық пен жамандықтың арасындағы тікелей айырмашылықты ажыратудан қалды, тірі адамдармен тікелей карым-қатынасын жоғалтты. Ленин жаман адам емес еді, оның жақсы жақтары да көп болатын. Ол бас пайдасын ойламайтын, толығымен идеяға берілген адам болды, ол тіпті ерекше атаққұмар, билік құмар да емес-тін, ол оз жайында аз ойлады. Бірақ тек қана бір идеяға бойын билету сана-сезімнің қатты тарылуына және мінез-құлықтың өзгеруіне, күресте адамгершілікке мүлде жатпайтын құралдар қолдануға әкеліп соқты. Ленин тағдырлы, бақ-талабына жазмыш бұйырған адам болды, оның күші де осыда.

Ленин басынан бақайшағына дейін революционер болды, нақ сондықтан да өмір бойы біртұтас, жаппайшылық дүниетанымды уағыздап, қорғады, бұл тұтастықтың ешқандай бұзылуына жол бермеді. Оның өз ұғымындағы марксист» ортодоксиядан болмашы ауытқуларға карсыжанынсала,касарысакүресуініңбіркарағандатүсініксізкөрінетіні де, мүмкін содан. Өздерін марксист санайтындардың, әлеуметтік революция ісіне кызмет еткісі келетіндердің қай-қайсысынан да ол ортодоксальды, жаппайшылықпен келісетін дүниетанымды, яғни бүкіл танымға, материяға, диалектикаға т.с.с. революциялық көзқарасты талап етті. Егер сіз диалектикалық материалист болмасаңыз, егер сіз таза философия, танымдық ілім мәселелерінде Махтың көзқарастарын ұнатсаңыз, онда сіз жаппай, тұтас революцияшылдыққа опасыздық жасайсыз, сондықтан ұйымнан шығарылуға тиіссіз. Луначарский құдай іздеушілік пен құдайды құрастырушылық туралы айтуға әрекет жасаған кезде, оның сөзі мүлде атеистік сипатта екеніне, ал өзі большевиктер фракциясына жататынына қарамастан, Ленин оған долдана дүрсе қоя берді. Луначарский біртұтас марксист» дүниетанымға күрделілік енгізді, ол диалектикалық материалист емес еді, осының өзі оны аластап шығуға жеткілікті болды. Меньшевиктер де Ленинмен бірдей түпкі идеал ұстанғанымен, олар да жұмысшы табы үшін жанын салғанымен, оларда тұтастық жоқ, олар революцияға тоталитарлық тұрғыдан қарамайды. Олар Ресейде буржуазиялық революция қажет, социализм тек капиталистік дамудан кейін ғана жүзеге асады, жұмысшы табынын санасы өсуін күту керек, шаруалар кертартпа тап деген сияқты сөзбен істі қиындатты. Меньшевиктер сондай-ақ біртұтас дүниетанымға, диалектикалық материализмді міндетті түрде уағыздауға онша мән бермеді, олардың біразы кәдімгі позитивистер, ең масқарасы сол, жана кантшылдар болды, яғни буржуазиялық философияны ұстанды. Мұның бәрі революциялық ерік-жігерді әлсіретті. Ленин үшін марксизм ең алдымен пролетариат диктатурасы туралы ілім. Меньшевиктер болса, ауыл шаруашылығы, шаруалар елінде пролетариат диктатурасы мүмкін емес деп санады. Меньшевиктер демократ болғысы келді, көпшілікке сүйенгісі келді. Ленин демократ емес, ол көпшілік қағидатын емес, іріктеп алынған азшылық қағидатын ұстанды. Сондықтан оған бланкизмі үшін жиі кінә тақты. Ол қалың жүмысшы бұқарасының санасын дамытуға және объективті экономикалық үдеріске мүлде арка сүйемей-ақ революцияның, өкіметті революция арқылы басып алудың жоспарын құрды. Диктатура Лениннің бүкіл дүниетанымынан туды, ол тіпті өзінің дүниетанымын диктатураға қолдану үшін қалыптастырды. Ол тіпті философияда диктатура болуын мақұлдап, ой-пікірге диалектикалық материализмнің диктатурасын талап етті.

Лениннің әдеттен тыс дәйектілікпен ұмтылған, мақсаты біртұтас революциялық-марксистік дүниетанымға сүйенетін жақсы ұйымдасқан және темірдей тәртіпті, азшылық болып табылатын күшті партия құру болды. Партияның ештеңе де өзгертілмейтін доктринасы болуға тиісті, ол өмірдің барлық жағын қамтитын диктатураны дайындауға тиісті. Мейлінше орталықтандырылған партия ұйымының өзі-ақ шағын мөлшерлі диктатура еді. Партияның әрбір мүшесі осы орталықтың диктатурасына бағындырылды. Ленин көптеген жылдар бойы құрған большевиктік партия болашақта бүкіл Ресейді ұйымдастырудың үлгісін беруге тиіс болды. Шынында да Ресей большевиктік партия ұйымының үлгісімен ұйымдастырылды. Бүкіл Ресей, бүкіл орыс халқы коммунистік партияның, оның орталық комитетінің диктатурасына ғана бағынып коймай, өзінің ойы мен ар-ұжданына айналған коммунисттік диктатура доктринасына бағынышты болып қалды. Ленин партияның ішінде еркіндікті теріске шығарды, соған сай бүкіл Ресейдегі ішкі еркіндік де теріске шығарылды. Ленин дайындаған дүниетаным диктатурасы да осы болатын. Ленин өз бойына екі дәстүрді — неғұрлым максималистік ағымдардағы революцияшыл орыс зиялыларының дәстүрі мен неғұрлым деспоттық көрсеткен орыстың тарихи билік дәстүрін біріктіргендіктен ғана осыны істей алды. Социал-демократтар, меньшевиктер мен социалист-революционерлер тек бірінші дәстүрде қалды, оның өзін де жұмсартып ұстанды. Бірақ XIX ғасырда бір-бірімен өлердей жауласып, бітіспей күрескен екі дәстүрді өз бойына біріктірген Ленин коммунист» мемлекетті ұйымдастыру жоспарын жасап, оны жүзеге асыра алды. Ғажап оғаштық болып естілсе де айтарымыз - большевизм орыс ұлы державашылдығының, орыс империализмінің үшінші рет көрінуі болды, бірінші көрінісі Мәскеу патшалығы, екінші көрінісі Петрдің империясы болды. Большевизм күшті, орталықтандырылған мемлекет құруды жақтайды. Әлеуметтік шындыққа ұмтылу мемлекеттік қуаттылыққа ұмтылумен бірігіп кетті, мұның екіншісі күштірек болып шықты. Большевизм орыс өміріне жоғары дәрежеде милитарландырылған күш ретінде енді. Бірақ ескі () р ыс мемлекеті қашан да милитарландырылған болатын. Билік мәселесі Ленин үшін де, оның ізін басқандардың барлығы үшін де негізгі мәселе болды. Бүл большевиктерді барлық басқа революционерлерден ерекшеледі. Олар басқару тәсілі жөнінен ескі орыс мемлекетіне өте ұқсас молициялық мемлекет құрып алды. Бірақ тек қарудың күшімен, күш қолданумен ғана билік құруға, жұмысшылар мен шаруалар бұқарасын өзіне бағындыруға болмайды. Біртұтас доктрина, біртұтас дүниетаным қажет, ұштастырушы символдар қажет. Мәскеу патшалығында және империяда халықты діни нанымдар бірлігімен ұстады. Халық бұқарасына арналған жаңа бірыңғай наным қарапайым символдармен бейнеленуі тиіс. Орысша мүлдем өзгертілген марксизм бүл үшін толық жарамды болып шықты. Коммунистік партияның диктатурасы болып табылатын пролетариат диктатурасын дайындау мәселесін түсіну үшін Лениннің «Не істеу керек?» атты кітапшасы төтенше ықылас туғызды. 1902 жылы большевиктер мен меньшевиктер болып бөлінбеген кезде шыққан кітапша революциялық пікірталастың жарқын үлгісі болды. Ленин онда, негізінен, «экономизм» делінетінмен және революцияны дайындауды түсінудегі стихиялылықпен күресті. Экономизм біртүтас революциялық дүниетаным мен революциялық іс-қимылды теріске шығару еді. Ленин қоғамдық үдеріске үстемдік етуге қабілетті революциялық азшылықтың саналылығын стихиялылыққа қарсы қойды. Ол төменнен емес, керісінше, жоғарыдан ұйымдастыруды, яғни демократиялық емес, диктаторлық тұрпаттағы ұйымдастыруды талап етті. Ленин бәрін де қоғамның стихиялық дамуынан күткен марксистерді келемеж қылды. Ол Ресейдегі өте әлсіз эмпирикалық пролетариаттың диктатурасын мақұлдамастан, санаулы азшылық байыбына бара алатын пролетариат идеясының диктатурасын мақұлдады. Ленин қашанда антиэволюционист болды және, шынына келгенде антидемократ та болатын, бұл жас коммунист» философиядан да көрінді. Материалист болғандықтан, Ленин мүлде релятивист те емес еді, сондықтан релятивизм мен скептицизмді буржуазиялық рухтан туған нәрсе ретінде жек көрді. Ленин - абсолютшіл, ол асбсолютті ақиқатқа сенеді. Абсолютті ақиқатты мүмкін санайтын таным теориясын жасау материализм үшін өте киын, бірақ Ленин буған алаңдамайды. Оның философиядағы адам сенгісіз аңғырттығы өзінің біртұтас революциялық ерік-жігерінен туындайды. Абсолютті ақиқатты таным да емес, ойлау да емес, қызу революциялық ерік-жігерімен мақұлдайды. Сондықтан ол осындай революциялық ерік-жігері қызу адамдарды іріктеп алғысы келеді. Жаппай марксизм, диалектикалық марксизм дегеніміз — абсолюттік ақиқат. Осы абсолюттік ақиқаттың өзі - революцияның және диктатура ұйымдастырудың құралы. Бірақ жаппай доктринаны дәлелдейтін, тек саясат пен экономиканы ғана емес, ойды да, танымды да, бүкіл мәдени шығармашылықты да - өмірді толық қамтитын ілім тек наным тақырыбы бола алады.

Орыс зиялы қауымының бүкіл тарихы коммунизмді дайындады. Коммунизм бейнесі әлеуметтік әділеттілік пен тендікті аңсау, еңбекші тапты адамның жоғарғы тұрпаты деп тану, капитализм мен буржуазияны жек көру, біртұтас дүниетанымға және өмірге бірыңғай көзқараста болуға ұмтылу, мәдени элитаға сектанттық төзбеушілік, күдікпен және өшпенділікпен қарау, тек бұл дүниелік болу, рухты және рухани құндылықтарды теріске шығару, материализмге теологиялық дерлік сипат беру секілді таныс белгілерден құралды. Осы белгілердің бәрі орыстың революцияшыл, тіпті жай радикал зиялыларына да қашанда тән болатын. Егер большевизмге қосылмаған, ескіден қалған зиялылар большевиктерге қарсы көтерілсе, олардан өздеріне тән ерекшеліктерді көріп біле алмаса, онда мұның тарихи алжасу, сезімге бой алдырудан туған реакция болғаны. Бұрынғы революцияшыл зиялы қауым билікті алған кезде өзінің қалай болары туралы ойлай қоймаған-ды, ол өзін биліксіз және езілген күйде сезінуге әдеттеніп қалған болатын және билеп-төстеушілік пен қанаушылық оған мүлдем басқа, бөтен тұрпаттың тудырған нәрсесі көрінетін, ал мұның қалай болғанымен, оның өзі де тудырған еді. Орыс зиялы қауымының таусылуының, оның жеңімпаз революциядан кейін өзгеруінің күтпеген ғажаптығы осында. Оның бір бөлігі коммунистерге айналды да, өзінің психикасын жаңа жағдайларға бейімдеп алды, ал басқа бөлігі өзінің өткенін ұмытып, социалист» революцияны қабылдамады. Енді соғыс жаңа адамның тұрпатын, әскери әдістерді өмірді реттеу үшін алып келуге бейім, күш әдістерін қолдануға дайын, билік құмар және күшке сиынатын тұрпатты жасап шығарды. Бұл — коммунизм мен фашизмде бірдей көрінген әлемдік құбылыс. Ресейде жаңа антропологиялық тұрпат, беттің жаңа әлпеті пайда болды.

Бұл тұрпатты адамдардың аяқ басуы, қолы-басының қимылы ескі зиялылар тұрпатынан басқаша болады. 60-шы жылдары, нигилистер пайда болған кезде, 40-шы жылдардағы идеалистердің біршама жұмсақ тұрпаты едәуір қатқыл тұрпатпен ауыстырылғаны секілді үдеріс соғыс стихиясынан шыққан жеңімпаз революцияның стихиясында одан да бетер ауқымды көлемде жүргізілді. Нигилистік кезеңнің «ойшыл-реалистерімен» тамырлас ескі зиялылар да 40-шы жылдардың идеалистері 60-шы жылдары атқарған рөлді атқарып, едәуір жұмсақ тұрпат болып көрінді. Алжасудың әсерінен, жадының нашарлауы салдарынан олар өздерінің Чернышевскийден шыққанын ұмытады. Ал Чернышевский тегі жөнінен 40-шы жылдардың жұмсақ идеалисіне жататын Герценді жаратпаған болатын. 60-шы жылдардың нигилистері мен социалистері 40-шы жылдарғы зиялыларды дворяндық, бариндік қауым атағаны секілді, коммунистер де ескі революцияшыл және радикал зиялыларды буржуазиялық деп атап, жек көрді. Жаңа коммунист тұрпаттағы күш пен билік сарыны ескі шындық сүйгіштік пен аяушылық сарынын ығыстырып тастады. Бұл тұрпатта мейірімсіздікке ұласып кететін қаталдық қасиеті қалыптасты. Адамның мұндай жаңа тұрпаты Лениннің жоспарына орайлы болып шықты, сол тұрпат коммунист» партияны құруға материал болды, сол тұрпат орасан зор елге билік жүргізетін болды. Революцияда үстемдік етуге бейімделген жаңа адам тұрпаты жұмысшы-шаруа ортасынан жеткізіп тұрылды, ол әскери және партиялық тәртіп мектебінен өткен. Төменнен келген жаңа адамдар орыс мәдениетінің дәстүрлерінен аулақ болды, олардың сауатсыз, ешқандай мәдениеттен хабарсыз әкелері мен аталары тек наныммен өмір сүрген еді. Бұл адамдарға ескі мәдениет адамдарын жек көру тән болды, мұндай жек көру салтанат сәттерінде кек алу сезіміне ұласып кетіп отырды. Осының өзі көп жайтты психологиялық тұрғыдан түсіндіреді. Бұрын халық еңбекшілерді езу мен қанауға негізделген әлеуметтік құрылыстағы жалғандықты сезді, бірақ ол момындық, көнбістік көрсетіп, қасіретті күн кеше берді. Бірақ халықтың енді төзгісі келмейтін сағаты соқты, оның бүкіл жан дүниесі төңкеріліп кетті. Бұл — тұрпаттық үдеріс. Момындық пен көнбістік енді мейірімсіздік пен долылыққа ауысуы мүмкін. Халықтың жанында төңкеріс болмаса, Ленин өзінің революция жасау және өкіметті басып алу жоспарын жүзеге асыра алмас еді. Бұл төңкерістің зор болғаны сонша — ақылға сыймайтын нанымдармен өмір сүрген және ақылға сыймайтын тағдырына бой сұнған халық кенеттен бүкіл өмірді жақсартуды ойлап есі ауысқандай болды, өмірді ешқандай иррациональды қалдықсыз жақсартудың мүмкіндігіне сенді, құдайдың орнына машинаға сенді. Орыс халқы жердің мистикалық билігінде өмір сүрген теллурилік кезеңнен техникалық кезеңге өтті, енді ол машинаның құдіреттілігіне сеніп, ежелгі түйсігімен машинаға тотем ретінде қарай бастады. Халықтың жанында осындай өзгерістер болуы мүмкін.

Ленин марксист болды және пролетариаттың ерекше миссиясына сенді. Ол әлем пролетарлық революциялар дәуіріне енді деп сенді. Бірақ ол орыс еді, революцияны да Ресейде, мүлде ерекше елде жасады. Ол тарихи жағдайды ерекше сезіп байқағыш еді. Ескі құрылысты ыдыратуға көшкен соғыстың арқасында өзінің сағаты туғанын сезді. Әлемдегі тұңғыш пролетарлық революцияны шаруалар елінде жасау қажет болды. Енді ол марксист-меньшевиктер айта-айта мезі еткен марксистік доктринашылдықтың қандайынан болса да өзін азат сезінді. Ол жұмысшы-шаруа ревоюциясын және жұмысшы-шаруа республикасын жариялады. Ол пролетарлық революция үшін шаруаларды пайдалануды ұйғарды, сөйтіп, марксист-доктринерлерді соншалық абыржытқан бұл істе табысқа жетті. Будан бұрынырақ халықшыл-социалистер мақұлдаған қағидалардың көпшілігін пайдалана отырып, Ленин ең алдымен аграрлық революция жасады. Революциялық халықшылдар мен бүлікшілдердің элементтері өзгерген күйде ленинизмге енді. Ескі дәстүрдің өкілдері, социалист-революционерлер қажет болмай, ығыстырып шығарылды. Ленин бәрін де жақсырақ, тезірек және тым ұтымды жасады, ол көбірек берді. Бүл жаңа психикалық тұрпат пен жаңа жағдайларға сәйкес келетін жаңа революциялық моральды жариялаумен қоса жүргізілді. Жаңа мораль ескі революцияшыл зиялы қауым ұстанған моральдан басқа, адамгершілігі азырақ, ешқандай қатігездіктен қымсынбайтын болып шықты. Антидемократ Ленин антигуманист те болған. Бұл орайда ол — коммунистердің ғана емес, фашистік төңкерістердің де дәуірі болған жаңа дәуір адамы. Ленинизм — жаңа тұрпаттағы көсемшілдік, ол диктаторлық билік берілген бұқара көсемін ұсынады. Муссолини мен Гитлер осыған еліктейтін болады. Сталин диктатор көсемнің толық жасалып біткен тұрпаты болады. Ленинизм, әрине, фашизм емес, ал сталинизм фашизмге өте ұқсас болып шықты.

1917 жылы, яғни «Не істеу керек?» кітабынан он бес жыл өткеннен кейін Ленин «Мемлекет және революция» атты кітабын жазды, бәлкім, оның бүкіл жазғандарының ен қызығы да осы болар. Бұл кітапта Ленин революция ұйымдастырудың және революциялық өкіметті ұйымдастырудың ұзақ уақытқа есептелген жоспарын жасады. Мұның кереметі оның бұл жоспарды жасауы емес, оны жүзеге асыруы болды. Ол бүкіл ойластарғанының қандай жолмен жүретінін болжап білді. Бұл кітапта Ленин капитализмнен коммунизмге өтетін кезеңдегі мемлекеттің рөлі туралы теориясын жасады, бұл кезеңнің азырақ немесе ұзағырақ уақытқа созылуы мүмкін. Бұл Маркстің өзінде де болмаған, ол коммунизмнің қалай жүзеге асырылатынын, пролетариат диктатурасы қандай түрде болатынын нақты болжап білген жоқ. Біз марксизм Ленин үшін ең алдымен пролетариат диктатурасының теориясы мен тәжірибесі екенін көрдік. Маркстен мемлекетті мүлдем теріске шығаратын анархистік тұжырым жасауға болатын еді. Ленин революциялық өкіметті ұйымдастыруға, пролетариат диктатурасына қолайлы болмасы анық мұндай анархистік тұжырымдарға батыл қарсы шығады. Болашақта мемлекет қажетсіздіктен шынында да жойылуға тиіс, бірақ өтпелі кезеңде мемлекеттің рөлі бұрынғысынан да арта түсуге тиіс. Пролетариат диктатурасы, яғни коммунист» партияның диктатурасы буржуазиялық мемлекеттердегіден де күштірек және деспоттық мемлекеттік билік болатынын білдіреді. Марксистік теорияға сәйкес мемлекет қашанда таптық билеп-төстеу ұйымы, үстемдік етуші таптардың езілген және қаналушы таптарды билейтін диктатурасы болатын. Таптар жойылған соң мемлекет құриды да, оны ұйымдасқан қоғам ауыстырады. Мемлекет таптар бар кезде ғана болады. Бірақ таптар революцияшыл пролетариаттың жеңісінен кейін бірден толық жойылып кете қоймайды. Қазан революциясынан кейін Ресейде түпкілікті коммунист» қоғам орнайды деп Ленин мүлде ойлаған жоқ. Әлі де дайындық үдерісі мен аяусыз күрес жүретін болады. Қоғам әлі толь» тапсызданбаған осы дайындық кезеңінде буржуазиялық таптарды басып отыру үшін пролетариат диктатурасына күшті орталықтандырылған билігі бар мемлекет керек. Ленин «буржуазиялық» мемлекетті революциялық күш қолдану жолымен жою керек, ал жаңадан құрылған «пролетарлық» мемлекет тапсыз коммунистік қоғам орнатудың барысына қарай бірте-бірте жойылады дейді. Бұрын пролетариат буржуазия басып-жаншитын, ал диктатура басқаратын пролетарлық мемлекеттің өтпелі кезеңінде буржуазияны пролетариат басып-жаншуы тиіс. Бұл кезеңде шенеуніктер жүмысшылардың бұйрығын орындайтын болады. Ленин өз кітабында, негізінен, Энгельске сүйенеді және одан үнемі сөзбе-сөз үзінді келтіріп отырады. 1875 жылы Энгельс Бебельге: «Пролетариат әлі де мемлекетті қажет етеді, ол мемлекетті азаттықтың мүддесі үшін емес, оз қарсыластарын басуға мүдделі болғаны үшін қажет етеді», — деп жазады. Энгельс бұл орайда Лениннің анық ізашары болып отыр. Ленинше пролетариат үшін де, коммунизмді жүзеге асыру үшін де демократия мүлде қажет емес. Ол пролетарлық революцияға апаратын жол емес. Буржуазиялық демократия коммунизмге қарай дамып жетіле алмайды, коммунизмді жүзеге асыру үшін буржуазиялық-демократиялық мемлекет жойылуы тиіс. Сондықтан пролетарлық революцияның жеңісінен кейін демократия қажет емес, кайта зиянды, өйткені ол диктатураға қарама-қарсы. Демократиялық еркіндіктер коммунизм патшалығын орнатуға тек қана кедергі келтіреді. Ленин демократиялық еркіндіктердің шын мәнінде бар екеніне сенбейтін де еді, олар буржуазияның мүдделері мен оның үстемдігін бүркемелейді. Буржуазиялық демократияларда да диктатуралар, капиталдың, ақшаның диктатурасы бар. Мұнда да шындықтың ұшқыны бары даусыз. Социализм кезінде қандай бір демократия бол сын құриды. Коммунизмді жүзеге асырудың алғашқы фазалары еркіндік йен тендік бола алмайды. Ленин мұны ашық айтты. Пролетариат диктатурасы қатаң зорлық жасау мен теңсіздік болады. Марксизмді доктринерлікпен түсінуіне қарамастан, Ленин саясаттың экономикадан айқын басымдығын мақұлдады. Күшті билік ол үшін негізгі мәселе болды. Меньшевиктердің доктринерлік марксизміне қарамастан, Ленин Ресейдің саяси және экономикалық артта қалуын әлеуметтік революцияны жүзеге асыру үшін артықшылық деп білді. Батыстың демократиялық елдерінен гөрі, азаматтық құқықтар мен еркіндіктер дағдыланбаған патшалық монархия елінде пролетариат диктатурасын жүзеге асыру оңай. Бұл — даусыз ақиқат. Ғасырлардан келе жатқан дағдылы бой ұсынғыштық түйсіктерін пролетарлық мемлекет үшін пайдалану қажет. Мұны К. Леонтьев болжап білген. Индустриясы артта қалған, капитализмі аз дамыған елде экономикалық өмірді коммунист» жоспарға сәйкес ұйымдастыру жеңілірек болады. Бұл арада Ленин орыс халықшылдары социализмінің дәстүрлерін ұстанып отыр, ол Ресейде революция батыстағыдай емес, яғни шындап келгенде, Маркс бойынша да, Маркстің доктринерлік түсінігі бойынша да емес, өзіндік ерекшелікпен өтеді деп дәлелдейді. Бірақ бәрі де Маркс үшін өтуі тиіс.

Коммунизмге өтетін кезенді, пролетарлық диктатураның кезеңін сипаттайтын сол күштеу мен мәжбүрлеу, еркіндік атаулының жоқтығы қалай және неліктен тоқтатылады? Лениннің берер жауабы өте қарапайым, мүлде қарапайым. «Әуелі ұрып-соғудан, мәжбүрлеуден, жоғары жақтың темірдей диктатурасынан өту керек. Мәжбүрлеу тек ескі буржуазияның қалдықтарына ғана емес, жұмысшы-шаруа бұқарасына да диктатура деп жарияланатын пролетариаттың өзіне де қолданылады. Будан соң, — дейді Ленин, — адамдар жұртшылықтың қарапайым шарттарын сақтауға дағдыланады, жаңа жағдайларға бейімделеді, сонда адамдарға зорлық-зомбылық, жасау жойылады, мемлекет құриды, диктатура акталады.» Осы арада біз өте қызық құбылыспен кездесеміз. Ленин адамға сенбеген, оның ішкі жан-дүниесінің бастауларын мойындамаған, рухқа және рух еркіндігіне сенбеген. Бірақ, ол адамды коғамның жазалап тәрбиелеуіне шексіз сенген. Мәжбүрлеуші қоғамдық ұйым жаңа адамның қандайын болса да, будан кейін күштеуді қажет етпейтін, әлеуметтік жетілген адамды жасап шығара алатынына сенген. Маркс те осылайша, жаңа адам фабрикаларда жасап шығарылады деп сенген болатын. Лениннің утопизмі осында еді. Бір нәрсені ол болжап біле алмады. Ол таптық езгі капиталистік езгіге ұқсамайтын мүлде жаңа түрлерге ие болатынын білмеді. Пролетариат диктатурасы мемлекеттік билікті күшейтіп, бүкіл елді және өзіне бағыныштыларды түгелімен өрмекшідей шырмап алатын кең ауқымды бюрократияны дамытады. Патшалық бюрократиядан әлдеқайда күшті бұл кеңестік жаңа бюрократия - ерекше артықшылықтар берілген жаңа топ, ол бұқара халықты аяусыз қанай алады. Осылай болып та жатыр. Қарапайым жұмысшылардың қай-қайсысы да айына 75 рубль, ал кеңес шенеунігі, маман 1500 рубль алады. Міне, осындай жан түршігерлік теңсіздік коммунист» мемлекетте болып отыр. Кеңестік Ресей — жеке меншік капитализмнен кем қанамайтын мемлекеттік капитализм елі. Өтпелі кезең бітпестей ұзаққа созылып кетуі мүмкін. Онда билеп отырғандар енді биліктің дәмін татып дәніккен соң, коммунизмді түпкілікті жүзеге асыру үшін өзгерістерді болдырғысы келмейді. Билікке деген ерік қалауы өзімшілдік сипат алады да, билік енді құрал емес, мақсатқа айналады, ол үшін күресетін болады. Мұның бәрі Лениннің ой-өрісінен тыс қалды. Бұл жерде ол ерекше утопияшыл, өте аңғырт. Кеңес мемлекеті де кез-келген деспоттық мемлекет секілді болып алды, ол да сондай құралдармен, өтірікпен және күштеумен әрекет етеді. Бұл, ең алдымен, әскери-полицейлік мемлекет. Оның халықаралық саясаты буржуазиялық мемлекеттердің дипломатиясымен егіз қозыдай ұқсас. Коммунист» революция орыстардың өзіндік революциясы болды, бірақ жаңа өмірдің кереметі көріне қоймады, ежелгі Адам сол күйі қалды, тек өзін өзгертіп қана әрекет етуде. Орыс революциясы ескі дәстүрлері бар халықшыл социализмді былай қойып, марксизм-ленинизм символдары астында жасалды. Бірақ революция жасалар тұста халықшыл социализм Ресейде өзінін тұтастығы мен революциялық қуатын жоғалтқан еді, оның тынысы тарылып, жарты кешке айналды, ол әлі де болса буржуазиялық болған ақпан революциясында рөл атқарылатын еді, ол социализм қағидаттарына қарағанда, демократия қағидаттарын көбірек қастерледі, сондықтан ол енді қазан революциясында, яғни толық пісіп жетілген, халықтық, социалистік революцияда рөл атқара алмады. Марксизм-ленинизм халықшыл социализмнің қажетті элементтерінің барлығын өз бойына сіңіріп алды, алайда оның үлкен адамгершілігін, оның моральдық кінәмшілдігін өкіметті басып алуға кедергі ретінде лақтырып тастады. Ол ескі деспоттық билікке жақын болып шықты.

2.

Орыс революциясында әр түрлі революциялардың тектік белгілері бар екені даусыз. Сондай-ақ бірлі-жарым, бір жолы жасалған, соны революция да бар, ол орыстың тарихи үдерістерінің өзгешелігінен және орыс зиялы қауымының жалғыздығынан туды. Енді еш жерде мұндай революция болмайды. Батыстағы коммунизм тегі басқа құбылыс. Революцияның алғашқы жылдарында большевизм мен коммунизм туралы халық арасында шыққан аңыз айтылып жүрді. Халық санасындағы большевизм орыстың халықтық революциясы қызу, халықтық стихияның тасуы еді, ал коммунизм болса бөтен адамдардан келді, ол орыстық емес, батыстық үрдіс, сондықтан ол халықтың революциялық стихиясын деспоттық ұйымның езгісіне салды, ғалымдарша айтқанда, ол иррациональдыны рациональдандырып жіберді. Бұл - орыс халқының өзіне жат батыл бастаулардың зорлауына үнемі ұшырап келе жатқан нәзік табиғатын айқындайтын өте бір ерекше аңыз. Халық Петрді де осылай қабылдаған. Кез-келген революциядағы сияқты, орыс революциясында да бейберекет күштерді бұғаулау және бұғаудан босату орын алады. Революция көтерген қалың бұқара әуелі өзінен барлық бұғауды сыпырып тастады, енді бұқара халықтың билікке келуі бейберекет ыдырау қаупін туғызды. Халық бұқарасы тәртіпті болатын, ол орыс революциясының стихиясына коммунист» идея арқылы, коммунист» символика арқылы ұйымдастырылды. Коммунизмнің орыс мемлекетіне сіңірген еңбегі осы екені даусыз. Ресейге толық анархия, анархиялық ыдырау қатері төнген еді, оны халық бағынуға келіскен ұрандар тапқан коммунист» диктатура токтатты.

Орыс революциясы ен алдымен шаруалардың наразылығына және олардың помещик дворяндар мен шенеуніктерге ежелгі өшпенділігіне арка сүйеген аграрлық революция ретінде ғана жүзеге асуы мүмкін. Орыс шаруалары басыбайлылықтың сұмдықтарына өздерінің адамдық қасиеттерінің кемсітілуін әлі ұмыта қоймаған болатын. Шаруалар өздерінің ата-бабалары үшін кек алуға дайын еді. Артықшылықтар берілген үстем таптар әлемі, әсіресе дворяндар, олардың мәдениеті, олардың әдет-ғұрыптары, олардың сырт келбеттері, тіпті тілі шаруаларға мүлде жат еді, оларды басқа нәсілдің әлемі, шетелдіктер секілді көрді. Тек әлеуметтік-экономикалық революция емес, сонымен бірге, ең алдымен, моральдық және тұрмыстық революция болып табылатын аграрлық революция ғана Ресейде пролетариат диктатурасын, дұрысын айтқанда, пролетариат идеясының диктатурасын мүмкін етті, өйткені пролетариат диктатурасы, жалпы таптың диктатурасы болмайды. Бұл диктатура сондай-ақ шаруаларға үстемдік жүргізетін диктатура болып шықты, ол шаруаларға мейірімсіздікпен күш қолданып, күштеп коллективтендіру, колхоздастыру кезінде осылай болды. Бірақ бұл зорлық-зомбылықты бариндер де, артықшылықтар берілген ақсүйектер де емес, шаруалардың қаналушы халықтан шыққан өз адамдары жасады. Шаруаға будан былай «сен» демейтін болды, ал егер солай атай қалса, шаруа да «сен» деп жауап қатуға көшті. Аграрлық революция тұрмыс-тіршілікке дворяндардың үстемдігіне негізделген өркениеттің, дворяндық стильдің күні біткенін көрсетті. Дворяндар өз ішінен ұлы орыс жазушыларын ғана емес, революционерлерді де шығарған XIX ғасырдың бірінші жартысындағыдай озық сословие болудан қалғанына көп болып еді. Шаруалар басыбайлылықтан босағаннан кейін дворяндар кедейлене бастады, көбейіп келе жатқан буржуазия оларды ығыстыра түсті. Жердің едәуір бөлігі шаруаларға тиесілі еді. Бірақ ауыл шаруашылығы мәдениетінің деңгейі төмендегенінен, шаруалардың әлеуметтік тұрмысының түзелмегендігінен жағдай киын болды да, шаруалар арасынан үнемі наразылық туындап, жаңа тұрмыс туралы армандау көбейді. Өмірде экономикалық жағынан болмаса да, моральдық тұрғыдан «барин» үстемдік етіп, феодализмнің іздері 1917 жылға дейін сақталды. Қоғамдық құрылыс сословиелік болып қала берді. Ат төбеліндей магнаттарға тиесілі ірі латифундиялардың болуы, оның үстіне орыс помещиктерінің әдетте шаруашылықпен өздері айналыспауы шаруалардың психологиялық және моральдық тұрғыдан ашу-ызасы мен наразылығын туғызды. Мұның өзі таза экономикалық мәселеден анағұрлым күрделі психологиялық және моральдық мәселе. Орыс шаруаларына меншік туралы рим құқығы деген ұғым қашанда жат болатын. Шаруалар жер Құдайдікі, яғни ешқандай адамдікі емес деп санады. Жерді дворян помещиктердің меншіктенуін шаруалар қашанда крепостнойлық құқық секілді нәмәрттік санады. Жерді қауымдасып, ұжымдасып иелену орыс халқына, әсіресе қауымдары бар великорустарға анағұрылым тән дәстүр болатын. Шаруалар «қарадай бөліс» туралы, яғни жердің шаруаларға бөліп берілуін армандады. Бұрын, тіпті, мұны патша істейді деп сенетін. 70-ші жылдарға дейін революциялық халықшылдар ұйымы шаруалардың көңіл-күйі мен арманына орай, өзін «Қара бөліс» деп атады. Орыс коммунист» революциясы нақ осы «қара бөлісті» жүзеге асырды, ол дворяндар мен жеке иеленушілерден барлық жерді қайтарып алды. Қандай да бір үлкен революция секілді, ол да әлеуметтік топтар мен таптарды ауыстырды. Ол билеп-төстеуші, әмірші таптарды құлатып, бұрын езіліп, кемсітіліп келген халық топтарын көтерді, жер қыртысын терең қопарып, геологиялық дерлік төңкеріс жасады. Революция бұрын бұғауда болған жұмысшы-шаруа күштерін тарихи іс үшін азат етті. Коммунизмнің ерекше көкейкестілігі мен серпінділігі де осыдан көрінеді. Орыс халқының бұрын көрінуге мүмкіндік берілмей келген өмірлік күш-қуаты көрінді. Бұл орайда мәдениет деңгейінің төмендеуі табиғи нәрсе еді, өйткені жоғары мәдениет қашанда сапалық іріктеу жолымен және санаулы зиялылар ортасында жасалады. Большевиктер революциядағы үстемдікке ұсқынсыз, бет әлпеті бұзылған, қимылдары сиықсыз күйде келді. Буған олардың сұлулық туралы ұғымға неғұрлым сәйкес келетін мәдениетті мәнер ұстау қалыптасқан топқа жатпайтыны ғана емес, өздерінің бойындағы жек керушілік, кекшілдік сезімдерінің көптігі де себеп болды. Бұл әдеттер қашанда келіссіз көрінеді, бұған қоса олардың әлі ешқандай стилі де, қалыпқа түскен пішін-бейнелері де жоқ еді. Революция атаулының қашанда бұзыңқы жақтары бар. Сондықтан да әдемілікке ерекше адал болғысы келетіндер революцияда онша белсенді бола алмайды. Дегенмен большевиктік көпшілік өздерімен белгілі бір стильді, соғыс пен жіктелген соғыс стилін ала келді. Бұл - орыс коммунист» революциясының басты факторларының бірі. Орыстарға француз революциясында көп болған шешенсіну мен жасандылық тән емес. Сондықтан да орыс революциясы анағүрлым дөрекі болып шықты, бірақ бұл оның артықшылығы болуы мүмкін.

Орыс коммунист» революциясына едәуір дәрежеде соғыс себеп болды. Маркс пен Энгельс секілді, Ленин де коммунистік революция үшін тәжірибе жасайтын ең қолайлы сәт ретінде соғысқа зор мән берді. Осыған катысты коммунистерде бір таңданарлық екі жақтылық бар, мұның өзі екіжүзділік, арсыздық болып та көрінеді, ал өздері мұны шындыққа диалектикалық тұрғыдан қарау деп дұрыстайды. Империалист соғысқа коммунистерден артық кім қатты наразы болып еді, кім олардан көп қарсылық білдіріп еді? Нақ коммунистер, бірақ олар о л кезде бұлай аталмайтын, социал-демократ интернационалистердің солшыл канаты ретінде көрінетін коммунистер соғысты болдырмай тастамақ болды немесе, тым құрығанда, көз үшін солай жасады. Сөйте тұра соғыстан нақ коммунистер өзгелерден көбірек ұтты, соғыс оларды жеңіске жеткізді. Соғысқа қарсы шыққан коммунистер немесе социалист-интернационалистер дүниежүзілік соғыс олар үшін қолайлы болатынын жақсы болжай білді. Мен оларды арам ойлылығы, өтірікшілігі үшін айыптауға болар еді демеймін. Бұл — диалектикалық арамдық және жалғаншылық. Жалпы марксизм жақсылық жамандық арқылы, жарық қараңғы арқылы келеді деп ойлайды. Өйткені жамандық пен әділетсіздіктің ең үлкені, сөйте тура социализмді жеңіске жеткізетін жол болып табылатын капитализмге де осылай қарайды. Капиталист» фабрикаларда болашақтың құдіретті адамдары дайындалады. Коммунистер, шынтуайтында, соғыстың болмағанын мүлде қаламады, олар бар болғаны капиталист» мемлекеттердің соғысы — осындай жамандыққа қарсы көтерілісті мүмкін әрі қажет ететін зұлмат екенін көпшіліктің санасына сіңіргісі келді. Коммунизм соғысты қалайды және тілейді, бірақ оның бұл қалауы ұлттар соғысын таптар соғысына айналдырғысы келетіндігінен туған. Орыс және әлем коммунизмінің бүкіл стилі соғыстан шыққан. Егер соғыс болмаған күнде де, Ресейде қалай дегенмен ақыры бір революция жасалар еді, бірақ ол сірә, кейінірек және басқаша жасалар еді. Сәтсіз соғыс большевиктердің жеңісі үшін мейлінше қолайлы жағдайлар туғызды. Орыстар өздерінің мінез-құлқы жөнінен максимализмге бейім, сондықтан орыс революциясының максималистік сипаты да шындыққа өте ұқсас болды. Қарама-қарсы тұрулар мен бөлінулер Ресейде мейлінше қызу шегіне жетті. Бірақ тек соғыс жағдайы ғана бізде жеңімпаз большевизмнің тұрпатын туғызды, жеңімпаз және басқыншы большевиктің жаңа тұрпатын ұсынды. Нақ соғыс өзінің дағдылары мен әдістері арқылы орыс зиялы қауымының тұрпатын кайта жасады. Соғыс әдістері елдің ішіне көшіріп әкелінді. Милитарландырылған жас адамның жаңа тұрпаты пайда болды.

Ескі зиялының типінен оның өзгешелігі — сақал-мұртын жып-жылмағай қырып тастайды, бойы жинақы, аяғын нық, әрі жылдам басады, түрі жаулап алушыға ұқсайды, күш қолдануға әрқашан дайын турады, бұл үшін құрал іздеп қысылмайды, бойын билік иен қуаттылыққа ұмтылған ерік-жігер билейді, өмірдің алдыңғы қатарында болуға күш салады, ол талқандаушы ғана емес, орнатушы, ұйымдастырушы да болғысы келеді.

Шаруалардан, жұмысшылардан және шала зиялылардан шыққан осындай жас адам арқылы ғана коммунист» революцияны жасауға болатын еді. Ал арманшыл, жұртты аяғыш әрі қасірет шегуге әрдайым дайын ескі зиялы қауымның типімен революция жасау мүмкін емес болатын. Бірақ орыс коммунист» революциясының бақытсыздықта және бақытсыздықтан, жіктеліп бүлінген соғыстың сорынан туғанын, оның шығармашылық күштің асып-тасуынан тумағанын есте ұстау өте маңызды. Қалай дегенмен революция қашанда бақытсыздық әкелетіні, қашанда өткеннің түнегін қоюлатып көрсететіні әуелден шамаланады. Оның жазмыштық сипаты да осында. Бүлінген соғыстан, бүлінген армиядан, әсіресе зор, коп миллиондық армиядан қорқынышты ештеңе жоқ. Соғыстың және армияның бүлінуі бейберекеттік пен анархия туғызады. Ресей осындай бейберекеттік пен анархия жағдайында қалды. Ескі өкімет адамгершілік беделден жұрдай болды. Жұрт оған сенбеді, ал соғыс кезінде оның беделі бұрынғысынан да төмендеп кетті. Үкіметтің патриоттығына жұрт сенбеді, әрі оны немістерге іштей жаны ашиды және оңаша келісім жасағысы бар деп күдіктенді. Ақпан төңкерісінен кейін оны ауыстырған жаңа либералды-демократиялық үкімет жалпылама адамгершілік қағидаттарын, жалпылама құқық негіздерін жариялады, олардың ешқандай ұйымдастырушылық пәрмені, көпшілікті ертіп әкететін қуаты болмады. Уақытша үкімет құрылтай жиналысының идеясына доктринерлікпен беріліп, өз үмітін соған артты, ол болса бүліну, бейберекеттік және анархия жағдайының өзінде игі ниет-тіліктен соғысты жеңіп шыққанға дейін жалғастырғысы келді, ал бұл кезде солдаттар майданнан қашып, ұлттық соғысты әлеуметтік соғысқа айналдырып жіберуге дайын еді. Уақытша үкіметтің жағдайы киын және шарасыздығы сонша, оны қатты жазғырып, айыптаудың өзі жөн бола қояр ма екен? Керенский тек революцияның бірінші сатысында ғана оның адамы болды. Революция стихиясында, әсіресе соғыс туғызған революцияда ұстамды, либералды, адами қағидаттардың жақтаушылары ешқашан жеңіске жете алмайды. Демократия қағидаттары бейбіт өмірдің өзінде әрқашан жарамды бола бермейді, ал революция дәуіріне мүлде жарамайды. Революция дәуірінде төтенше өткір қағидаттардың адамдары, диктатураға бейім әрі қабілетті адамдар жеңіп шығады. Толь» бүлініп біту процесін, бейберекеттік пен анархияны тек диктатура тоқтата алады. Бүлік шығарған көпшілікке сол жолда олардың өздерін ұйымдасуға және тәртіпке келуге келістіретін урандар беру, әсерлі символдар керек болды. Осы сәтте, Ленин баяғыдан дайындап қойған большевизм, бір жағынан ескінің бүлінуін ақырына дейін жеткізе алатын, екінші жағынан жағдайға ие болуға қабілетті болып шықты, көпшіліктің түйсік-түсініктеріне және күштердің нақты ара-қатынасына тек сол сәйкес келді. Осының бәрін ол көпірте пайдаланды.

Большевизм өзінің жеңісін септесер нәрсені түгел пайдаланды. Ол либералды-демократиялық өкіметтің дәрменсіздігін, оның символикасының бүлік көтерген көпшілікті топтап, тоқтатуға жарамағанын пайдаланды. Ол жұрттың шабытын қозғауды мүлде қойған соғысты одан әрі жүргізуге объективті мүмкіншіліктің жоқтығын, солдаттардың соғысты жалғастырғысы келмейтінін пайдаланды да, бейбітшілік жариялады. Ол шаруалардың тұрмысы түзелмегенін және олардың наразылығын пайдаланды, феодализмнің қалдықтарын, дворяндардың үстемдігін қиратып, барлық жерді шаруаларға алып берді. Ол орыстың жоғарыдан деспоттық басқару дәстүрлерін пайдаланып, көпшілік дағдыланбаған, әдетке енбеген демократияның орнына бұрынғы патша өкіметіне анағұрлым ұқсас диктатура жариялады. Ол секуляризацияланған буржуазиялық қоғамға бүкіл болмысы қарама-қарсы орыс жанының қасиеттерін, оның діншілдігін, оның догматтығы мен максималистігін, оның әлеуметтік шындық пен жердегі қудай патшалығын іздеуін; оның құрбан болуға және қайғы-қасіретті төзімділікпен көтеруге, сондай-ақ дөрекілік пен қаталдық көрсетуге қабілеттілігін пайдаланды, қашаннан санасыз түрде болса да Ресейдің ерекше жолдарына деген орыс нанымы болып келе жатқан орыс мессиандығын пайдаланды. Ол халық пен мәдени топтың арасындағы тарихи бөлінуді, халықтың зиялыларға сенбеушілігін пайдаланып, өзіне бағынбаған зиялы қауымды оп-оңай талқандады. Ол орыс зиялыларының сектанттығын да, орыс халықшылдығын да жаңа дәуірдің талаптарына сәйкес өзгертіп, өз бойына сіңірді. Ол орыс халқында меншік және буржуазиялық ізгілер туралы римдік түсініктердің жоқтығына сәйкес келді, діни тамырлары бар орыс ұжымшылдығына сәйкес келді. Ол халық арасындағы патриархалдық тұрмыстық күйреуін және ескі діни нанымдарын бұзылуын пайдаланды. Ол сондай-ақ кезінде Петр жасағандай, жаңа өркениетті жоғарыдан күшпен енгізе бастады. Ол буған дейін де халыққа белгісіз, тек қоғамның жоғарғы мәдени топтарының артықшылығы болған, және халық олар үшін күресуді де мүлде ойламаған адам еркіндіктерін теріске шығарды. Ол үстем дін ілімі болған біртұтас, тоталитарлық дүниетанымның міндеттілігін жариялады, бұл орыс халқының әдет-дағдыларына, өмірді басқарушы наным мен символдарға деген қажеттілігіне сәйкес келді. Орыс жаны скептизмге бейім емес, сондықтан скептикалық либерализм оған лайық бола қоймайды. Халық жаны бірыңғай нанымнан басқа бірыңғай нанымға, өмірді тұтас қамтитын басқа ортодоксияға оңай көше алады.

Ресей жаңа тарихтың жолдарын оның секуляризациясымен, мәдениетінің әр түрлі салаларының жіктелуімен, либерализмімен және жеке дарашылдығымен, буржуазияның және капиталист» шаруашылығының жеңісімен қоса айналып өтіп, орта ғасырдан ауысып келді. Қасиетті ескі орыс патшалығы қулап, жаңадан тағы да қасиетті патшалық, кері теократия құрылды. Ғажап айналымдық өзгеріс болды. Соншалықты орыс текті емес және орыс сипатты емес марксизм орыс стиліне ие болды. Тіпті славянофильдердің астананы Петербургтен Мәскеуге, Кремльге көшіру жөніндегі ежелгі арманын да қызыл коммунизм жүзеге асырды. Енді орыс коммунизмі славянофильдер мен Достоевскийдің «ех Oriente lux» деген ескі идеясын қайтадан жариялады. Мәскеуден, Кремльден нұр тарайды, ол Батыстың буржуазиялық түнегіне жарық түсіруге тиіс, сонымен бірге коммунизм халықтың бүкіл өмірін, халықтың тек тәнін ғана емес, жанын да билеп төстейтін Иванн Грозный мен патша өкіметінің дәстүрлеріне үйлесімдік, деспоттық әрі демократиялық мемлекетті құрайды. Орыстың өзгертілген марксизмі саясаттың экономикаға үстемдігін, елдің шаруашылық өмірін қалауынша өзгертуге үкіметтің пәрменділігін жариялады. Өзінің орасан зор, қашанда планетарлық жоспарларында коммунизм орыстың шалағай жобашылдығы мен қиялшылдығын пайдаланды, бұрын жүзеге аспай келген бұларға енді іс жүзінде қолданылу мүмкіндігі тиді. Ленин помещиктер мен крепостнойлық право тудырған орыс жалқаулығын жеңгісі, Обломов пен Рудинді, артық адамдарды жеңгісі келді. Оған осы бір істі орындаудың сәті түскен секілді. Метаморфоза болды: орыс адамдары американдырылды, арманшылдығы мен қиялшылдығы іске, құрылысқа көшкен практиктің жаңа типі, техник бюрократтың жаңа типі жасап шығарылды. Бірақ мұнда да орыс жанының ерекшеліктері көрінді, халықтық нанымдар жана бағыт алды. Орыс шаруалары қазір машинаға тотемге табынғандай табынады. Техника батыстықтар үшін әдеттегі, күнделікті тіршіліктегі үйреншікті іс болса, булар оны мистикаға айналдырып, тіпті ғарыштық төңкеріспен барабар дерлік жоспарларға қозғау салуда. Менің өз көзқарасым бойынша орыс коммунизмі толық түсіндіруге болатын құбылыс, бірақ түсіндіру ақтау емес. Советтік құрылыс жасап отырған, құлақ есітіп, көз көрмеген рақымсыз зорлық-зомбылық, сіз оны қанша айтып, түсіндіргеніңізбен, адамгершілік соты қарайтын іс.

5.

Орыс революциясына тән сипат мынадай: соншама өзіндік ерекше жағдайларда өткендіктен, оған идеологиялық тұрғыдан тек мейлінше өзгертілген марксизм ғана, оның өзінде нақ детерминизмге қарсы жаққа қарай өзгертілген марксизм сәйкес келе алады. Марксизма! Ресейде пролетарлық социалист» революцияның мүмкін еместігін дәлелдеу үшін пайдаланды. Егер экономика шынымен бүкіл әлеуметтік процесті детерминдейтін болса, онда экономикасы артта қалған Ресейде әлі де капиталист» индустрияның дамуын күту керек, пролетарлық революцияға емес, тек буржуазиялық революцияға ғана үміт артуға болады. Социалист» детерминизм осылайша үн қатады. Бірақ орыс революциясы экономика барлығын бірдей детерминдемегенін дәлелдейтін жолмен кетті. Міне, енді советтік Ресейде марксизм-ленинизмнің жаңа философиясы пайда болды. Ол өзін марксист» философия, бірақ пролетарлық революция дәуірінің марксист» философиясы санап келеді. Маркс әлі буржуазиялық капиталистік коғамның қойнауында өмір сүрген еді, онда шынында да экономика бәрін де детерминдеген, сондықтан еркіндік те сөз алмаған болатын. Бірақ Маркс пен Энгельс қажеттілік патшалығынан еркіндік патшалығына секіріс болады, тек сонда ғана адам әлеуметтік тұлғаға айналатын нағыз тарих басталады, әрине, экономика адамды детерминдемейді, керісінше, адам экономиканы детерминдейтін болады, деп үйретті. Орыс коммунистері үшін сол уақыт туды, олардың көңіл-күйі осылай дейді. Олар енді өздерін еркіндік патшалығындамыз деп біледі, олар капиталист» дүниеде емес, кезінде Маркс әлі білмеген пролетарлық революциялар стихиясында жүр. Сондықтан оларды экономика анықтамайды, олар капиталист» дамудың қажеттілігіне тәуелді емес, олар экономиканы өздерінің революциялық белсенділігінен өз қалауынша анықтайды. Олар өздерін тек Ресейді ғана емес, бүкіл әлемді революциялық белсенділікпен өзгертетін күш сезінеді.

Тәржімалаған

Исламғали Бейсебай





БЛОК МАРК

(1886-1944 жж.)

Ғалымның өмірбаяны — оның идеяларында, ашқан жаңалықтарында, кітаптарында жазылған. Алайда М. Блоктың өмірбаяны мұнымен бітпейді. Оны танығандардың барлығы оның жеке адам ретіндегі мақсат қойғыштығын ерекше атайды: ғалым және адам ажырамастай болды. Көрнекті тарихшы, сонымен бірге азамат және патриот өзінін барлық ақылын және зерттеушілік жігерін дүниежүзілік «республика ғалымдарына» бере отырып, ол өмірін отанына арнады, оның есімі Француз Қарсыласушылары батырларының пантеонында тіркелген.

М. Блок 1886 ж. 6 шілдеде Лиовда, университет профессорының отбасында дүниеге келді. Оның әкесі Густав Блок өз уақытында белгілі көне дәуір маманы еді. Осынын нәтижесінде Марк Блок өзінің тарихқа деген қызығушылығын қалыптастырудағы әкесінің ықпалын бірнеше рет атап өтті.

1904 ж. Париждің Жоғары қарапайым мектебінің тарих мамандығына оқуға түсіп, бітіргеннен кейін Монпель және Амьен лицейлерінде педагогикалық жұмысын бастайды. Бірінші бүкіл дүние жүзілік соғыстың барысында ол әскери кызметте болды.

Басқа көрнекті француз тарихшысы — Люсьен Феврмен бірге — (1929 ж.) ол «Экономикалық және әлеуметтік тарихтың жылнамалары» атты журналды негіздеп шығарады. Оны шығару екінші дүниежүзілік соғыс кезінде уақытша тоқтатылды.

М. Блок 1941-1945 жж. зерттеген «Тарих жылнамасы» сол кездегі қайғылы оқиғаны бейнелейді. Оның өзінің мойындауы бойынша, кітап «жеке және қоғамдық азап пен үрейдін арасынан», «кішкене жан тыныштығын» табуға тырысқан, соған қарсы жазылған «уды қайтарғыш» ретінде пайда болды.

М. Блок өз кітабынан өзі өмір бойы қорғаған идеясы үшін күрес құралын көрді. Тарихты ақтау мәселесі, ол — гитлерлік басқыншылық салдарынан жойылып кету қаупі төнген қазіргі барлық өркениеттің мәселесі. Мұнда тарихшы алдына — екі сұрақ қойған. Біреуі бала ретінде айтылған: «Әке маған тарих не үшін керек екендігін түсіндірші?». Екіншісі -немістер Парижге кірген күнгі француз офицерінің «Тарих бізді алдады деп ойлай аламыз ба?» деген сұрағы.

М. Блок өзі үшін басқа, өз отанын ұлттық қорлау кезіндегі оның өзінің көз жеткізуі бойынша жалғыз жолды таңдады. Өмірмен, қазіргі кезбен байланыс ылғи да алыс ортағасырлық тарихшы маманға тән сипат болып қалды. Бұл құмарланған сырттай бақылаушының қызығушылығы болған жоқ. Франция трагедиясын өзінің жеке трагедиясы ретінде есептеген Блок, оқиға барысына кірісіп және оған белсенді катыспай тура алмады. Ол бұрынғы өткен тарих ғылымын кайта құруға бағытталған қайнаған кызметінде күрескер ретінде танылды. Бомбылау кезіндегі Блоктың салқынқандылығын бақылап тұрған жас офицер оған: «Ешқашан жауынгер бола алмайтын кәсіби әскерилер және табиғаты жағынан жауынгер болып табылатын штаттық адамдар болады, бірақ сіз -жауынгерсіз», — деді. М. Блок бұл бағалауға қарсы болған жоқ. «Әншейіндегі нанымына қарамастан, — деп жазды М. Блок, — тағдырмен байсалды бәс тігуге болатын ғылыми ізденуге деген әдет онша сәтсіз емес». «Француз армиясындағы ең карт капитан» Қарсыласу қозғалысының сапына турды. «Арпа-жон», «Шевроз», «Бланшар» — осындай лақап аттармен жасы келген және денсаулығы да нашар адам, алты баланың әкесі астыртын азаттық армиясының күрескер сарбазы болды. Сонымен бірге, күрескер жолдастары оның азаматтық мамандығы жайлы білмеді, бірақ олар осы аласа бойлы ширақ адамның ержүректігіне, әдістемелік және ұйымдастырушылық қабілетіне таң қалды.

1944 ж. наурызда М. Блокты гестаполықтар ұстап алды. Ол қатаң қинауға табанды шыдады. Ешкімнің атын атамады. 16 маусымда Лионнан қашық емес жерде патриоттар тобымен бірге атылды. Оның соңғы сөздері «Франция жасасын!» болды.

1944 ж. 18 наурыздағы Марк Блоктың өсиеттері «Мен өмір сүргенімдей, мейірімді француз болып өлемін» деген сөздермен аяқталды. Бейітінің басына «Ол шындықты сүйді» деп ойып жазуды өтінді.

М. БЛОК

ТАРИХТЫ МАДАҚТАУ НЕМЕСЕ ТАРИХШЫ КӘСІБІ

Кіріспе

«Әке, маған түсіндірші, тарих не үшін керек?». Осылай бір күні маған өте жақын бала тарихшы әкесінен сұрады. Мен мына кітап менің жауабым деп айтуға қуанышты болар едім. Меніңше жазушыға, мен ғалымдармен де, оқушылармен де бірдей сөйлесе алам дегеннен артық мақтау жоқ. Алайда мұндай жоғары қарапайымдылық — аздаған таңдаулылардың ғана артықшылығы. Сонда да мен, құмарлығын толық қанағаттандыра алмаған баланың осы сұрағын шын көңілмен эпиграф орнына қойып отырмын. Біреу мұндай тұжырымды аңқаулық деп есептеуі мүмкін. Маған, керісінше, ол барынша орынды сияқты. Балалық шақтың турашылдығымен онда қойылған мәселе — ол тарих ғылымын ақтаудағы мақсатқа сәйкестік мәселесі.

Ол тарихшыдан есеп беруді талап етеді. Ол оған өзінің ішкі дірілісіз бармайды: қандай өз кәсібінде қартайған қолөнерші болсын жүрегі дірілдей өзінен мен өз өмірімді саналы өткіздім бе?, деп сұрамайды. Бірақ мұнда әңгіме цехтық моральдағы ұсақ күдіктен анағұрлым маңызды болып тур. Бұл мәселе бүкіл біздің батыстық өркениетті қамтиды.

Өйткені басқалардан өзгеше біздің өркениет өз ақылынан анағұрлым көп нәрсені тосты. Оған христиандық мура, антикалық мұра барлығы эсер етті. Гректер мен латындықтар, біздің бірінші мұғалімдеріміз тарихнамашы халық болды. Христиандық — тарихшылардың діні. Басқа діни жүйелер өз сенімдері мен салттарын адамдық уақыт билігіне бағынбайтын мифологияға негіздеді. Христиандарда тарихи кітаптар киелі болып табылады, ал олардың жазушылары тарихтағы шіркеу мен киелілер оқиғаларын да атап өтеді. Христиандық терең мағынада алғанда да тарихи, мысалы, күнәлі болудан бастап Қорқынышты сотқа дейінгі адамзат тағдыры христиан санасында оған ұзақ саяхаттау болып көрінеді. Онда әрбір адамның тағдыры, әрбір жеке «қажылық» өз кезегінде барлық христиандық ойлаудың орталық шеңберінің бейнесі, күнә мен оның өтелуінің улы драмасы уақыт бойынша, яғни тарихпен айналады. Біздің өнер, біздің тарихи ескерткіштер өткеннің дыбыстарына толы; біздің қайраткерлердің аузынан тарихтан алынған шынайы және жалған үлгі боларлық мысалдар көптеп кездеседі. Мүмкін, мұнда топтық психологияның әр түрлі түстерін бөлу керек шығар. Курно баяғыда «француздар әлем бейнесін ақыл сызбасы бойынша кайта жасауға әуес, көпшілігі өздерінің ұжымдық естеліктеріне немістерге қарағанда аз қарқынмен беріледі», деп атап өтті. Өркениет ажарының өзгеріп отыратындығы да талассыз. Біздің өркениеттен бір кезде тарихтың бас тартуы да мүмкін. Тарихшылардың бұл жайлы ойлануы тиіс. Жаман түсіндірілген тарих, сақтанбаса, ең соңында тарихқа күмән тудырады. Егер бізге соған дейін жетуді жазса, ол біздің ең тұрақты интеллектуалдық дәстүрімізбен терең қарама-қайшылықтың кұны арқылы жүзеге асады.

Қазіргі кезде бұл жағынан алғанда біз әлі «ар емтиханы» деңгейіндеміз. Біздің әрбір қалыптасқан қоғам үздіксіз дағдарыстың өсуін өткере отырып өзінен күдіктене бастаған кезде, олар өздерінен «біздікі дұрыс болды ма, біз өткенді дұрыс өткіздік пе?», деп сұрайды. Соғыс алдында жазылғандарды, қазір жазылып жатқандарды және алда жазылатындарды оқыңдар қазіргінің түсініксіз үрейінен сіздер міндетті түрде басқа дауыстармен араласып жүрген үрей дауысын естисіңдер. Драманың қызып тұрған шағында мен оның өте кездейсоқ жаңғырығын естідім. Бұл 1940 жылдың соңы болатын, бұл күн менің есімде жақсы сақталған, ол — немістердің Парижге басып кірген күні. Әскерлерінен айырылған біздің штаб, норманд бағында бос отырып, апаттың себептерін талдады: «Тарих бізді алдады деп ойлауға бола ма?» — деді біреу. Осылайша ересек адамның ащы үрейі, жас жеткіншектің жай құмарлығына ұласты. Анаған да, басқасына да жауап беру керек.

Тағы «Керек» деген сөздің нені білдіретінін анықтау керек.Талдауға кіріспес бұрын, мен оқырмандардан кешірім сұрауым керек. Менің казіргі өмірімнің жағдайы, бірде-бір үлкен кітапхананы пайдалана алмауым, жеке кітаптарымның жоғалуы мені көбінесе менің естеліктерім мен біліміме сүйенуге мәжбүр етеді. Менің мамандығымның ережесі талап ететін, қосымша оқуларға, әр түрлі анықтауларға менің қолым онша жете бермейді. Мен бір кездері бұл олқылықтың орнын толтыра алам ба екен? Толығымен толтыра алмаймын ғой деп қорқам. Мен тек кешірімділікпен қарауды өтінемін. Егер мен артық сенімділікпен өзіме кінә артуды білдірмесем, онда мен «жағдайды ескеріңіздер» деген болар едім.

Ал іс жүзінде, егер тарих ештемеге жарамсыз деп есептесек, оны қорғау ретінде ол қызғылықты деп айтуға тиіспіз. Немесе дәлірек айтқанда, барлығы өзіне ойына келген жерден алданыш іздейді және ол оған талассыз қызықты болып көрінеді. Өзім ес білгелі, барлық тарихшылар сияқты, жеке мен үшін, тарих ылғи да қызғылықты болды. Әйтпесе олар неге бүл мамандықты таңдады? Әрбір адам үшін барлық ғылым қызғылықты. Бірақ әрбір ғалым бәрінен жақсы көретін тек бір ғана ғылымды табады және өзін соған арнайды.

Тарихтың талассыз көркемдігі біздің оған көңіл аударуымызға тұрарлық.

Бас кезінде ұрық ретінде пайда болып, кейін ынталандыру ретінде қалыптасатын тарихтың осы тартымдылық рөлі негізгі болып қалады. Білімге деген құштарлық — өз мақсатын толық мойындайтын ғылыми еңбекке айналады; біздің түйсіктің дамуында мұндай ауысулар көп кездеседі. Тіпті, физикада алғашқы қадамдар бұрынғы «сиректік кабинеттеріне» негізделген. Ежелгіні жинақтайтын кішкентай қуаныштар - біртіндеп анағүрлым байсалдылыққа ауысады. Археологияның және біздің кезеңімізге жақын фольклористиканың шығу тегі осындай. Александр Дюманың оқырмандары — мүмкін олар анағұрлым таза ләззат алуға және менің пікірімше, шынайылықтан өткір ләззат алуға үйретілмеген, жаттығуы жетіспей жатқан келешек тарихшылар шығар.

Екінші жағынан, әдістемелік жағын барлық қатал талаптарды сақтай отырып, зерттей бастаған кезде, онда керісінше, шаттану одан да толық болып таңғажайыптыққа айналады, бұл жерде салмақты оймен екшелемей қарауға болмайтын нәрсе жоқ — барлық шынайы тарихшылар буған куәгер бола алады. Тарихтың басқа ғылымдарға ұқсамайтын тек өзіне тән эстетикалық қуаныштары бар. Оның ерекше пәнін құрайтын — адамзат кызметінің оқиғасы — адамзат қиялын басқа пәндерден гөрі ерекше бағындырып алуға қабілетті. Бұл, әсіресе уақыт пен кеңістіктің қашықтығы бұл кызметті ерекше ажарға бояған кезде байқалады. Ұлы Лейбниц: математикадан ежелгі грамоталарды немесе Германия империясының ежелгі хроникасын зерттеуге ауысқан кезде, ол «өте ғажап нәрселерді танып-білу рахатын» сезінгенін мойындаған. Біздің ғылымды да поэзияның бұл үлесінен шектемейік.

Егер бізді тарихта таңғажайыптық сезімдер ғана қызықтырса, егер ол тұтас алғанда балық аулау сияқты тек жақсы уақыт өткізу болса, онда ол біздің оны зерттеуге кетіретін еңбегімізге тұрар ма еді? Бұл жерде мен көп күш жұмсап, адал, шынайы, мүмкін болғанына қарай мәнін аша отырып, зерттеу жайлы айтып отырмын. Андре Жид: «Енді бізге, ойлау ойнынан басқа ойындарға руқсат етілмейді», — деп жазды. Ол 1938 ж. айтылған. 1942 ж. мен жазып отырған кезде бұл сөз тіркесі қандай қосымша ауыр мағынамен толықтырылады? Атом құрылысына енген және жұлдызды кеңістік құпияларын енді зерттей бастаған, өз ғылымымен, шын мәнінде, мақтана алатын, бірақ өзін аз да болса бақытты ете алмайтын әлем жөнінде, тұтас өмірді жұтуға қабілетті тарихи білімдарлықтың сансыз бөліктері жайлы не айтуға болады? Не ойлау қабілеттерін үлкен пайдамен басқа салада қолдануға болатын адамдарға тарихпен айналыспауға кеңес беру керек, не тарих өзінің ғылыми дәрежесін дәлелдеуі керек.

Бұл жерде ақылдылықты нығайту дегеніміз не? деген жаңа мәселе пайда болады.

Біздің кезімізде кез-келген пәнді зерттеудің құндылығы — оның қалай іс жүзінде қолданылуында екендігіне ешкім шүбә келтірмес деп үміттенемін. Тәжірибе бізді бір қарағанда абстрактылы болып көрінетін ақыл саудалаудың бір күні тәжірибеде өте пайдалы болатынына үйретті. Бірақ будан басқа, адамды іздену, интеллектуалдық аштықты қанағаттандыру құқығынан шектеу — адам рухын мағынасыз түрде зақымдауды білдірген болар еді.

Біздің ақылымыз өз табиғаты жағынан түсінуден гөрі аз білуге ұмтылады. Сондықтан да ол құбылыстар арасында логикалық байланыс орната алғанда ғана оны шынайы ғылым ретінде мойындайды. Мальбранштың айтуы бойынша; қалғанының барлығы тек «бәрін білгішсіну» болады. Бірақ білгішсіну Мальбранш кезінде де, біздің кезімізде де тек алданыш болды, ол ақылға қонарлық іс болып есептелмейді. Сондықтан да тарих өзінің тәжірибелік пайдалылығына қарамастан, оқиғалар мен құбылыстарды байсалды топтастыра отырып, түсінікті ғылымға айналу арқылы, өзіне ғылымдар арасында ақылды күшейтуге тұрарлық орынды талап етуі тиіс.

Алайда біздің жақсы өмір сүруімізге көмектеспесе, кез-келген ғылым ерте ме, кеш пе толық емес болып көрінуі мүмкін. Адамға қызмет ету пәні — адам мен оның әрекеті болып табылатын тарихқа қатысты мұны сезінбеуге болады. Іс жүзінде, бұрыннан қалыптасқан түйсік сияқты бейімділігіміз, бізді тарихтан оның өз ісімізде басшылыққа алуға кызмет ететін болуын талап етуге мәжбүр етеді, содан кейін жоғарыда келтірген жеңілген армияның жауынгері сияқты, егер тарих жалған болса, ол бізге нұсқау бере алмайды деп таңданамыз. Прагматикалық мағынадағы «пайдалы» сөзінің мағынасын, таза интеллектуалдық акталуымен араластыруға болмайды. Түсіну үшін алдымен зерттеуге саналы кірісу керек, ал оның пайдасы екінші кезекте болуы керек қой? Алайда саналы мағынадағы табанды қарсылыққа жартылай ғана жауап беруге тәуекел ете отырып, пайда мәселесін жай айналып өте алмаймыз.

Біреулер «тарих пайдасыз және негізсіз» десе, тарихты зерттеудің қаталдығын және алмаған екіншілері «тарих зиянды» деп дәлелдеуге тырысты. Осындай пікірдегі аты әйгілі адамның бірі: «Ақыл химиясы өндірген ең қауіпті өнім», — деп айтты. Бағымызға қарай, бізде қызығушылық сақталды, ал оған арыздану әлі мүмкін емес.

Егер біздің істі қарағымыз келсе, онда қолымызда белгілі бір мағлұматтар болуы керек. Бір жағдай бар, тарихтың қатардағы бұзықтары ол туралы ойланбаса керек. Олардың талдауларында көптеген шешендік пен ойлар бар, бірақ олардың не туралы талқылау керектігі жайлы ойлауға мұршасы келмеді. Біздің ғылыми кәсібіміздің бейнесін олар жалаңаш суреттейді. Осының салдарынан барлық шешендік қабілеті елесті аластайды. Біз осы кітапты басқаша жасауға тырысамыз. Мұнда зерттеуде шынайы қолданылатын әдістердің ұсақ және жұқа бөліктеріне дейін барлығын қарастырамыз. Біздің мәселеміз тарихшының алдына пәннің күнделікті қоятын мәселесі болады. Біз тарихшы неге және қалай өз ісімен айналысатынын айтуды қалаймыз. Содан кейін онымен айналысуға болатынын, не болмайтынын оқырман өзі шешсін.

Осындай түсінік пен шектеу жағдайында да біздің мақсатымыз тек түрі жағынан ғана қарапайым болып көрінуі мүмкін. Егер біз толық мәлімет беру қиын болмайтын, уақыт арқылы тексеруден өткен тәсілдердің бірінен кейін бірін атап шығуға болатын қолданбалы өнердің бір түрімен айнал ысатын болсақ, онда ол мүмкін қарапайым болар еді. Бірақ тарих сағатшының кәсібі емес. Ол — қозғалыста болатын оқиғаларды дұрыс түсінуге ұмтылу. Ғылымның сыртқы жағдайын суреттеумен шектелу — ол оны ұятқа қалдыру. Сондықтан оның келешек дамуда қалай болатындығы жайлы айту маңызды. Бірақ мұндай мақсат осы ғылымға талдау жасағысы келгендерді анағұрлым жеке таңдауға ғана негізделуге мәжбүр етеді. Өйткені барлық ғылым өзінің әрбір кезеңінде бірін екіншісінен бөліп қарауға болмайтын әр түрлі тенденцияларды сіңіреді. Бізді бұл қажеттілік қорқытпайды. Рухани өмір саласында жауапкершілік алдындағы қорқыныш жақсылыққа әкелмейді. Бірақ шыншыл болып, оны оқырманға ескерту қажет.

Әдістерді зерттеудегі міндетті түрде кездесетін қиындықтар дамуды қандай көзқарас тұрғысынан қарастыруға байланысты. Елу жыл бұрын, Ньютон кезінде техникалық сызбаның дәлдігімен бүкіл механиканы баяндау бүгінгіге қарағанда жеңіл болды деп ойлаймын. Ал тарих сенімді пікір айтуға анағұрлым қолайлы сатыда тур.

Себебі тарих тек даму жағдайындағы ғылым емес. Бұл барлық ғылымдар сияқты, зерттеу пәні — адам рухы болып табылатын балалықты бастан өткізген ғылым. Немесе қартайған, ұрықтық түрде баяндау өмірін бастан өткізген, ұзақ уақыт қиялдардың жетегінде болған, оқиғаларға бұғауланған байсалды аналитикалық кәсіп ретінде тарих әлі өте жас. Ол қазір бұрын өткен аңыздардың арбауындағы бет жағында жатқан фактілерге енуге зорланып кірісіп, ол удан құтылғысы келеді, әсіресе қазір қауіпті эмпиризмнің дұрыс мағына кейпіне енген зерттеудің топастығынан құтылуға тырысады. Өз әдісінің кейбір маңызды мәселелерінде әзір ол тек бірдеңені сипалай бастады. Сондықтан да Фюстель де Куланж және оған дейін Бейль тарихты «бар ғылымның ішіндегі қиыны» деп бекер атамаса керек.

XIX ғасырдың соңғы он жылынын және XX ғасырдың бастапқы он жылының ұрпақтары жаратылыстану ғылымы әлемінің Конттық сызбасымен өмір сүрді. Осы таңғажайып эсер ететін сызбаны рухани байлықтың барлық жиынтығына тарата отырып, олар шындыққа әкелетін бұлтартпайтын дәлелдер арқылы әмбебап заң түрінде қалыптасатын нағыз ғылым болуы тиіс деп ойлады. Бұл жалпы сенім болды. Бірақ тарихи зерттеуде қолданған кезде, ол ғалымдардың мінездеріне қарай — екі қарама-қарсы бағытты туғызды.

Біреулері адамзат дамуы жайлы ғылым болуы мүмкін деп есептеп, осыны дәлелдеу жолында күштерін аямай еңбек етеді. Булар тиімді тануға жатпайды деп есептеп, адами қасиеттегі шынайы фактілерді ғылымның сыртында қалдыру үшін саналы түрде осылай істеді. Осы қалдықты олар «оқиға» деп есептеп, мұнда жеке адам өмірінің үлкен бөлігінің — өте жеке жақтарын жатқызды. Дюркгейм негіздеген социологиялық мектептің жалпы көзқарасы осындай болды. Біздің ғылым көп жағынан оларға қарыздар. Ол бізді анағұрлым терең талдау жасауға, мәселелерді қатал шектеуге, жеңіл ойламауға үйретті. Ол жайлы біз мұнда шексіз алғыспен және құрметпен айтамыз. Егер бүгін ол асып түсу болып көрінсе, ол ерте ме, кеш пе барлық ойшылдық ағымдардың жемісті еңбегінің өтемі.

Алайда кейбір зерттеушілер мүлдем басқаша көзқарас ұстанды. Тарихты физикалық заңдылықтарға таңуға болмайтындығын көре отырып, оған қосымша қиындықтар, сенімсіздіктер алдын¬да абыржуды сезіне отырып, деректерге қайта-қайта сын көзбен қарау қажеттігін сезіну арқылы, олар барлық осы фактілерден сабырлы көнуді алып шығарды. Өз дарындарын арнаған пән, оларға ең соңында қазір сенімді қорытынды жасауға қабілетсіз және болашақта үлкен келешегі жоқ болып көрінді. Олар одан тек шынайы ғылыми білім ғана көрген жоқ, тек рухтың саулығын, пай¬далы эстетикалық ойынды немесе гигиеналық жаттығуды көрді. Оларды кейде «тарихты баяндайтын тарихшылар» деп атады. Бұл мазақ атақ біздің корпорация үшін қорлау, өйткені онда тарихтың мәні оның мүмкіндігін жоққа шығару арқылы анықталады. Өзім жайлы айтатын болсам, мен француз ойынының даму тарихынан белгілі бір кезеңінде олардың жалпылығының айқын символын табар едім.

Сыпайы және жалтақ Сильвестр Боннар — кітапта кызметі көрсетілген уақытты сақтайтын болсақ — антикалық кездегі киелілер сияқты, орта ғасырдағы жазушылар алғырттықпен өз заманының түсіне боялған анахронизм болып табылады. Сильвестр Боннар (егер бір мезет осы ойдан шығарылған адам өмірде болған деп есептесек) бірінші империя кезінде туған, Сильвестр Боннарды улы романтика тарихшыларының ұрпағы өзіміздікі деп есептеп, ол олардың келешек тарих философиясы жайлы сенімін: әсерлі және жемісті деп екіге бөлген болар еді. Бірақ біз оны межелеген кезеңнен алыстап, оны өзінің ойдан құрастырылған өмірбаяны жазылған уақытына әкелейік. Бұл жерде ол тұтас тарихшылар тобының қамқоршысы орнында болды. Олардың сүйектерінде әкелері көп уақыт көңіл көтерумен айналысқан балаларда кездесетін, сәнді романтизмнің тарихи салтанатты мерекелерінен шаршағандық сезілді: олар бауырлас ғалымдар алдында төмендеуге бейім болады, тұтас алғанда өрескел қызығушылықтан сақтануға шақырады. Бұлардың ұраны маған өте қымбатты, ақылды ұстазым Шарль Сеньобостың аузынан шыққан «Өзіңе сұрақ қою оңай, бірақ оған жауап беру қауіпті», деген сөзі болады деп ойлаймын. Егер физиктер өз мамандығында өрескел болмаса, олар коп нәрсеге қол жеткізе алар ма еді?

Бір сөзбен айтқанда, біздің уақыттың ойшылдық атмосферасы бөлек. Газдардың кинетикалық теориясы, эйнштейндік механика, кванттық теория күні кеше жалпы болып есептелетін ғылым туралы көзқарасты түбегейлі өзгертті. Бұл жайлы түсініктер артқан жоқ — ол анағүрлым иілгіш болды. Бұл жаңалықтар анық өлшенетін шамалардың орнына — шамалардың мәңгілік салыстырмалық теориясын жылжытты. Олардың ықпалы қабілетінің немесе білімінің жеткіліксіздігінен алыстан ғана бақылау жасайтын адамдарда да көрінді.

Сонымен, біз енді анықтамалық пен әмбебаптық - бұл деңгей мәселесі екенін жеңіл түсінеміз. Біз барлық таным нысаналарына табиғат жайлы ғылымнан алынған біркелкі интеллектуалдық үлгіні зорлап таңуды өз парызымыз деп сезінбейміз. Біз әлі адамдар жайлы ғылым келешекте не болатынын жақсы білмейміз. Бірақ біз Адам сананың негізгі заңдылықтарына бағына отырып, өмір сүру үшін олардың өзінің бірегейлігінен бас тартып немесе ұялмайтынын жақсы білеміз.

Мен кәсіби-тарихшылар арасында нақ жастар біздің кәсібіміздің осы күдіктері мен өкініштері жайлы ойлануға үйренгенін қалар едім. Бұл олардың саналы таңдау жасау арқылы, өздерінің күш салатын бағыттарын саналы дайындаудың ең сенімді жолы болады. Мен жастар кең ауқымды және терең тарихты, күн сайын біз көбірек белгілеп отырған тағдырды тиянақты зерттегенін ерекше қалар едім. Егер менің кітабым осыған көмектессе, мен бұл кітап пайдасыз емес деп ойлар едім. Мұнда бағдарламаның кішкене болса да бөлігі бар екенін мойындаймын.

Мен тек ішкі жаппай пайдалану үшін жазбаймын. Мен біздің ғылымның күдіктерін жай әуес адамдардан жасыру қажет деп ойламаймын. Бұл күдіктер — біздің ақталуымыз. Будан басқа — булар біздің ғылымға жастықтың балғындығын береді. Біз, барлық жаңа бастағандар сияқты, тарихқа қатыстыдан тек кешірімділікті талап етуге құқымыз жоқ. Толықтырылуы тиіс аяқталмаған нәрсе барлық тірі санаға жемісті аяқталған таңғажайып сияқты эсер етеді. Пеги мейірімді жер өндеуші, жерді жырту мен жерге дән егуді егін жинағаннан кем жақсы көрмейді, дейді.

Бұл қысқаша кіріспені жеке мойындаумен аяқтағым келеді. Кез-келген жеке дара қалған ғылым білімге деген жалпы қозғалыстың үзіндісін ғана береді. Мен жоғарыда бұған мысал келтірдім. Аталған пәнді зерттеу тәсілін дұрыс түсіну және бағалау үшін бір мезгілде басқа ғылым топтарында кездесетін бағыттардың барлық жиынтығымен оларды көз жеткізерліктей байланыстыру қажет. Тәсілдерді зерттеу ерекше пәнді құрайды, оның мамандары өздерін философтар деп атайды. Менің алғашқы білімімдегі кемшіліктер аталған очерк тілінің дәлдігі және сонымен бірге танымының кендігі жағынан көп нәрсе жоғалтады. Мен езінің күнделікті тапсырмаларын күнделікті ойлауды жақсы көретін кәсіпшінің жазбалары ретінде ұсынамын.

ЕСКЕРТУЛЕР

Кіріспе

1. Поль Валердің сөздері («Еуропаның айбындылығы және құлдырауы жайлы жазбалар», 1930) ол тарихты шовинизм мен ұлтшылдық дерегі және саясатқа кызмет етуші деп есептеді. Ол тарихтан ешқандай тағылым алуға болмайтынына сендіргісі келді.

2. Контқа сәйкес ғылымдар — қарапайымдылық пен жалпылықтың деңгейімен анықталатын иерархияны құрайтын ғылым. Ол математикадан басталып социологиямен аяқталады. Әрбір ғылым өзінің алдындағы ғылымның қарапайым фактілерін ұсынады. Конттың негізгі еңбегі — «Позитивті философия курсы», т. 1-6 (1830-1842).

3. Дюркгеймнің социологиясы, атап айтқанда «ұжымдық көзқарас» жайлы оның ілімі Блокқа әсер етті, бірақ ол Дюркгеймнің барлық көзқарасымен келіспей, оған сын көзбен қарады.

4. «Тарихты баяндаушы тарихшылар» — деген сөз француз тарихшысы Анри Беррудің сөзі, ол «тарихиланған тарихнаманы» сынға алып, коғам жайлы ғылымдарға кеңінен талдау жасау қажеттігі идеясын ұстанды. Бұл сынды Блок пен Февр жалғастырды.

5. Сильвестр Боннар — А.Франстың «Сильвестр Боннардың қылмысы» романының кейіпкері. Ол С. Боннарды ежелгі жазбаларды жұтқан және тарихи зерттеудің ұсақ факторларын іздеп жүрген тарихшының ескі типін бейнелеуші деп есептеді.

7. Шарль Сеньобос (1889 ж.) Ш.Ланглуамен бірге жазған «Тарихты зерттеудің кіріспесі» арқылы белгілі.

8. Пегидің шығармашылығы Францияда екінші дүниежүзілік соғыс жылдарында кеңінен танымал болды.

ТАРИХ, АДАМ ЖӘНЕ УАҚЫТ

1. ТАРИХШЫНЫҢ ТАНДАУЫ

«Тарих» сөзі өте көне. Сирек болса да оны сөздіктен сызып тастауға тырысқан кездер болды. Дюркгеймдік мектептің социологтары — тарихқа барлық нәрсені сақтаушы, тиімді талдау жасауға болатын, анағұрлым үстірт деп есептейтін адамзат өмірінің фактілерін тастайтын қойма сияқты адамдар туралы ғылымның аянышты бұрышынан белгілі бір орын береді.

Біз мұнда, керісінше, біз тарихтың кең мағынасын сақтаймыз. Тарих сөзі адамға немесе қоғамға, оның ауыспалы дағдарыстарына немесе ұзақ құбылыстарға бақылау жасауға қатысты мәселелерді зерттеудің ешқандай жолына тыйым салмайды. Өзінін алғашқы этимологиясына сәйкес ол тек «зерттеуді» ғана жүктейді. Әрине, екі мың жыл бұрын адамдардың ауызша таратуынан пайда болған тарихтың мазмұны өте өзгерді. Барлық тірі тілдердің тағдыры осындай. Егер ғылымдар әрбір жеңісінен кейін жаңа атау іздейтін болса, академия патшалығында қаншама атаулар болып, ол қаншама уақытты алар еді. Тарих өзінің атақты эллиндік атауына шексіз берілген күйде қала отырып, Лорд Кельвиннің немесе Ланжевеннің физикасы сияқты, ол бәрібір Гекатей Милетский жазғандай тарих болып қалмайды. Онда тарих деген не?

Бұл кітаптың басына, зерттеудің шынайы мәселесіне негізделген, ұзақ және құрғақ анықтаманы жазып қоюдың ешқандай мәні жоқ. Салмақты еңбекшілердің қайсысы сенімнің мұндай символына көңіл аударды? Қудай Терминдерінің Сақшысы: «Бұл пән немесе оны булай қарастыру өте қызығарлық. Бірақ сақтаныңдар, бұл Тарих емес», — дейді. Физиктер мен химиктер ақылдырақ: мен — олар физика, химия, физикалық химия заңдары үшін пікір таластырғанын көргем жоқ.

Алайда пәннің ауқымы кең және ретсіз шынайылығы алдында тарихшы өзінін құралын пайдалануға жарамды бөлігін белгілеуге мәжбүр, бұдан кейін ол таңдау жасауы қажет. Ол — оның қызметінің шынайы мәселесі. Ол біздің очерк он бойында бізбен бірге болады.

2. ТАРИХ ЖӘНЕ АДАМ

Кейде «Тарих өткен туралы ғылым» деп айтылады. Менің пікірімше, ол дұрыс емес. Өйткені, біріншіден, өткен өміріміз ғылым нысанасы болады деу ақылға сыймайды. Қалай алдын ала сұрыптаусыз құбылыстарды тиімді таным пәні жасауға болады? Нақ осылай әлем жайлы ауқымды ғылымды қазіргі жағдайда елестетуге бола ма?

Ежелгі жылнамашылар тарихнама басында мұндайдан қауіптенбегендері талассыз. Олар оқиғалар жайлы шетінен баяндады, олардың арасындағы жалғыз байланыс олардың бір уақытта болғандығында болды. Адамзаттың осы алғашқы жадысындағы баланың қабылдауы сияқты ретсіз оқиғалар, талдау жасауға ұмтылыс аздап сұрыптау қажеттігіне әкелді. Иә, тілдің терең кертартпалығы және «тарих» атауын әр уақытта өткен барлық өзгерістерді зерттеуге сақтайтыны белгілі. Әдет қауіпсіз — ол ешкімді алдамайды. Осы мағынада Күн жүйесі тарихы өмір сүреді, өйткені аспан денелері, оның құрамдас бөліктері үнемі біз қазір көріп отырғандай болған жоқ. Бұл тарих астрономияға жатады. Жер шарының физикасында маңыздысы — жанар тау атауларының тарихы бар. Ол тарихшыларға жатпайды. Мәселелерді бөлу тәжірибеде қалай жүзеге асады? Нақты мысал ұзақ талқылаулардан гөрі біздің жақсы түсінуімізге көмектеседі.

X ғасырда Фландрия жағалауында Звин терең шығанағы пайда болды. Кейін оны кұм басып қалды, бұл құбылысты зерттеуді қандай бөлімге жатқызуға болады? Кім болса сол ойланбастан геологияны атайды. Үйілу механизмі, теңіз ағыстарының рөлі, теңіз деңгейінің өзгеруі — осының барлығымен геология айналысады. Ол талассыз. Алайда іс сондай қарапайым емес.

Мұнда бәрінен бұрын өзгерістердің себебін табу керек. Сондықтан біздің геология оның қарауына жатпайтын сұрақ қоюға мәжбүр. Шығанақтың түбінің көтерілуіне плотиналар, арналар салу әсер етуі мүмкін. Мұның бәрі — қоғамдық қажеттілікке байланысты және белгілі бір әлеуметтік құрылымда мүмкін болатын адамның әрекеті.

Тізбектің екінші ұшында — басқа мәселе: адам әрекетінің салдары мәселесі. Шығанақтың шұңқырына жақын жерде қала салынды. Ол Брюгге қаласы болды. Қала шығанақ пен өзеннің қысқа кесіндісін байланыстырды. Звин арқылы Брюгге тауарлардың үлкен бөлігін алып және жіберіп отырды, осынын аркасында ол — сол кездегі кішкентай Лондон немесе кішкентай Нью-Йорк болды. Бірақ күн сайын шығанақтың тайыздануы қатты сезіле бастады. Брюггенің су таязданғаннан кейін өзен жағасына портын жылжытуынан пайда болмады. Оның жағалауы біртіндеп жансызданды. Әрине, бұл Брюггенің құлдырауының жалғыз себебі емес. Егер олардың ықпалы адам жасаған басқа факторлармен байланысты болмаса, табиғи құбылыстар әлеуметтік құбылыстарға ықпал ете ала ма?

Сонымен қайта-қайта өңделген коғам шығармашылығы өзі өмір сүрген негіз қажеттігіне сәйкес — оның «тарихи» факт екенін түйсік арқылы әрбір адам сезінеді. Тауар айналымының ірі орталығының тағдыры туралы да осылай айтуға болады. Бұл «білім типографиясына» тән мысал, бір жағынан, екі пән одағының кез-келген түсіндіруге талпынысына қажетті айқасу нүктесін көрсетсе, екінші жағынан, бұл құбылысты суреттеуді аяқтап, будан кейін тек оның салдарымен айналысуға көшуді көрсетеді. Бір пән келесі пәнге біржолата орын береді.

Біздің Мишле, немесе Фюстель де Куланж сияқты ұлы жетекшілеріміз — тарихтың пәні адам болып табылатынын бұрын-ақ түсіндірген. Көзге көрініп тұрған әсем көріністің, әрбір құрғақ құжаттар мен институттардың ар жағынан тарих адамдарды көргісі келеді. Кім мұны түсінбесе, ол білімдарлықтың қара жүмысшысы болып қалады. Нағыз тарихшы ертегідегі адам жегішке ұқсауы тиіс. Қай жерде адамның исі сезілсе, сол жерде олжасы бар екенін түсінуі тиіс.

Тарихтың адамдар жайлы ғылым болу сипатынан, оның баяндау тәсіліне деген ерекше қатынасы пайда болады. Тарих — ғылым немесе өнер? Ол жөнінде біздің ата-бабаларымыз 1800 ж. маңызды ойлауды жақсы көрді. Кейінірек 1890 ж. арнайы позитивизм атмосферасына берілген әдістемелік саладағы мамандар оқырман тарихи еңбектерді оқи отырып, өздері тур деп атаған нәрсеге аса көңіл бөледі, деп қарсылық білдірді.

Бірақ әрбір ғылымға оның ерекше тілдік эстетикасы тән. Адамдық факторлар — өзінің мәні жағынан жұқа құбылыстар, олардың көбі математикалық өлшемдерден жылжып кетеді. Оларды дұрыс жеткізу және осының нәтижесінде оны жақсы түсіну үшін тілдің үлкен сезгіштік, түс бояуларының дәлдігі керек. Физикалық әлемнің шынайылығын суреттеу мен адамзат рухының шынайылығын бейнелеу — ішекті музыка аспабын жасап жатқан фрезерлеуші мен шебер жұмысының арасындағы қарама-қарсылық сияқты, екеуі де миллиметрге дейін дәлдікпен жұмыс істейді, бірақ фрезерлеуші механикалық өлшеу құралын пайдаланса, ал музыкалық шебер өзінің есту қабілеті мен саусақтарын басшылыққа алады.

3. ТАРИХИ УАҚЫТ

Біз «адамдар жайлы ғылым» — деп айттық. Ол әлі өте шашыраңқы. Оған «әр уақыттағы адамдар жайлы» — деп қосу керек. Оның ойы жылжып отыратын орта — бұл ұзақтық категориясы.

Әрине, уақыттан дерексіздендірілген ғылымды елестету қиын. Алайда көптеген ғылымдар үшін, ол жасанды бірдей бөліктерге бөлінген бір шама сияқты. Керісінше, өз талпынысында қайтарымсыз тірі және тиянақты шынайылық, тарих уақыты — құбылыстар қалқып жүрген қойыртпақ, ол басқаша айтқанда, булар түсінуі тиіс орта. Радиоактивті заттың басқа элементтерге айналуына қажетті сан, секунд, жылдар немесе ғасырлар — атомдар жайлы ғылымның негізгі көлемі. Осы метаморфозаның қайсысы мың жыл бұрын, кеше, бүгін болғанын немесе ертең болатынын — геологты қызықтыруы тиіс, өйткені геология тарихи пән, физикті бұл пән қызықтырмайды. Оның орнына бірде-бір тарихшы Цезарьдің Галлияны жаулап алу үшін 8 жыл жоғалту фактісіне қанағаттанбайды. Тарихшыға анағұрлым маңыздысы Галлияны жаулап алудың еуропалық қоғамдар тағдырындағы хронологиялық орнын анықтау болып табылады. Тарихшы ағасы Мартиннің басынан кешірген рухани дағдарыс үлкен мәңгілікпен байланысты екенін жоққа шығармаса да, осындай дағдарыстың ортасы болып табылатын бұл мезеттің адам тағдырындағы, оқиғадағы батыр тағдырындағы, өркениеттегі орнын анықтағаннан кейін барып осы рухани дағдарысты жан-жақты суреттейді.

Бұл өзінің табиғаты жағынан континуум болып табылатын — шынайы уақыт. Ол, сонымен бірге, үздіксіз өзгерістер. Осы екі атрибуттың қарама-қарсылығынан тарихи зерттеудің улы проблемалары пай¬да болады. Оның ішінде біздің ісіміздің жұмыс істеу құқығына шүбә келтіретін мәселе пайда болады. Ғасырлар ретінен соңғы екі кезенді алайық. Үздіксіз уақыт ағысымен жасалған, олардың арасындағы сәйкессіздіктен гөрі, байланыс қандай дәрежеде мәнді болып шығады — басқаша ежелгі кездегі білімді жаңаны түсінуге қажетті немесе артық деп есептеуге бола ма?

4. ТАБЫНУДЫҢ ҚАЙНАР КӨЗІ

«Меа culpa» — дан бастау ешқашан зиянды емес. Аса жақынды аса алыспен түсіндіру, өткенді өз кәсібінің пәні ретінде таңдаған адамдар жүрегіне жақын зерттеушілерді арбап алады. Тарихшылар тайпасының мұндай табынуын «шығу тегі маниясы» деп атауға болар еді. Тарихи ойдың дамуының ол үшін ерекше қолайлы мезеті болды.

Егер қателеспесем, Ренан «Барлық адами істерде, бәрінен бұрын оның қайнар көзін зерттеу маңызды», деп жазды. Ал оған дейін Сент-Бев «Мен барлық басталып жатқандарды қызыға бақылап отырамын», деп жазды. Ой, оның ішінде «қайнар көз» толық сол уақытқа жатады. Кейінірек «Христиандықтың қайнар көзіне» «Қазіргі Францияның қайнар көзі» жауап болды.

Бүл тек «бастамасы» дегенді білдіре ма? Онда ол түсінікті. Бірақ тарихи шынайылықтың көпшілігінде бастапқы нүкте ұғымы таңғаларлықтай қолға ұстатпайтын нәрсе. Әрине, барлық мәселе анықтауда болып табылады. Өте жиі қалыптастыруды ұмытып кететін анықтауларды.

Қайнар көз ретінде себепті айтуға бола ма? Онда бізде тек себептілік зерттеуге тән қиындықтар болады.

Бірақ бұл екі мәннен өте жиі оқиғалардың ауысуы пайда болады. Оның қауіптілігі сонда — оны зерттеп отырған адам өзі сезбейді. Күнделікті қолданыста «қайнар көз» сөзі түсіндірудің басы болып табылады. Мұның екі мәнділігі, оның қауіптілігі осында.

Бұл эмбриогендік аздырушыны зерттеумен айналысу жақсы болар еді. «Сенімін жоғалтқан дін қызметшісіне мен сіздің абыржуыңызды түсінбеймін. Қайдағы бір ежелгі еврей сөзіне бола, ғалымдар тобының дауласуы мен менің сезімім арасында қандай ортақтық бар? Храм атмосферасының өзі жеткілікті», — деді Баррес. Моррас өз кезегінде: «Торт қара еврейдің інжілінде менің қанша шаруам бар», — деді. Бұл өткір сөзділер бізді ақымақ қылып жүр: не Паскаль, не Боссюэ олай айтпаған болар еді. Мұнда тарих міндетті емес діни тәжірибені елестетуге болады .Таза дертке құдайға сену үшін ішкі нұрға бөленгендігі жеткілікті. Бірақ бүл христиан құдайына сену емес. Христиандық - өзінің мәні жағынан тарихи дін, өйткені ондағы негізгі догмалар оқиғаларға негізделген. «Credo» қайта оқысақ, онда: «Понтидегі Пилатта керіп шегелеп тастаған және өлілердің ішінен үшінші күні тіріліп келген Иссус Христқа сенемін», делінген. Мұнда сенімнің басталуы, оның негізі болып табылады.

Діни зерттеудің белгілі бір түрінде ойлардың осылай бағытталуы орынды, өйткені ол білімнің басқа салаларына таралып, ықпал етуі талассыз, мұндағы оның акталуы анағұрлым таласты болып табылады. Шығу тегіне негізделген тарих, мұнда белгілі бір құндылықтардың кызметіне қойылған. Адамның жалған философиялық тұжырымдамасынан шыққан әшкерелемеу саясаты ретінде, өз кезіндегі Францияның шығу тарихының қайнар көзін зерттеген Тэн нені ойлады екен. Мұнда әңгіме германдықтардың шабуылы немесе Англияны нормандықтардың жаулап алуы туралы ма? Қазіргіні түсіндіру үшін, қазіргіні көз жеткізіп ақтау немесе кінәлау үшін өткенге жүгінді. Сондықтан да, көптеген жағдайларда қайнар көздің шығу тегі, шынайы тарихтың басқа сайтандық жауы — тек жоруға әуестенушілік болды.

Христиандықты зерттеуге оралайық. Өзін іздеген діни сананың оның католиктік шіркеуге деген қатынасын анықтайтын қандай да бір ережеге келуі бір басқа. Ал тарихтың қазіргі католиктікті бақылау нысанасы ретінде түсіндіруі екінші басқа болып табылады. Сол кездегі діни құбылыстардың дұрыс түсінуге қажетті олардың бастауы жайлы білім оны түсіндіруге жеткіліксіз. Бұл мәселені жеңілдету үшін өзгермейтін деп аталған діннің өзінің мәні жағынан қандай дәрежеде өзгермей қалғандығын өзімізден сұрамай-ақ, қояйық. Бүл берік дәстүр болды дегеннің өзінде - оның сақталу себебін табу керек. Бір сөзбен айтқанда, мәселе Исустың керіліп байланып тасталып, кейін тірілуінде емес. Бізге ендігі маңыздысы біздің айналамызда қаншама адамның оның денесі керіліп шегелеп тасталып, бұдан кейін қайта тірілуіне сенуінде болып табылады. Қандай да бір нанымға сену, бұл қасиет пайда болатын топ өмірінің бір ғана аспектісі. Ол ұқсас әлеуметтік құрылым немесе ойлау тәсілі сияқты көптеген қасиеттердің өрілетін түйіні. Қысқаша айтқанда, бүл соңынан тұтас адамзат ортасының проблемасын ертеді. Емен жаңғағынан емен пайда болады. Бірақ ол қолайлы жағдайлы ортаға тап болғанда ғана үлкен еменге айналады.

Дін тарихы мұнда мысал ретінде келтірілді. Зерттеу адамзат қызметінің қандай түріне бағытталса да, оның шығу көзін іздеушілерді: түсіндіруді сабақтастық байланыспен араластырып қарау арқылы адасу жолын тосады.

Бұл бұрынғы этимологтардың қиялы болды, олар сөздің сол кездегі мәнін талқылай отырып, оларға белгілі ен ежелгі сөздерді келтірді, мысалы, олар «бюро» сөзі бастапқы кезде мата дегенді, ал «тембро» сөзі — барабан түрін білдірді деп түсіндіреді. Министрлік кабинеттерде «бюро» «бюрократия» дегенді білдіреді. Кейін мен поштаға барып «тембро» сөзін «марка» деген мағынада қолдандым. Сөзді булай қолдану ежелгі сөздердің мағынасы уақыт өте келе мағынасын өзгерткеннен кейін мүмкін болып отыр.

«Феодалдық режимнің шығу тегі», дейді бізге. Оны қайдан іздеу керек? Біреулері «Римнен», басқалары «Германиядан» деп жауап береді. Бұл сағымның себептері түсінікті. Еуропада феодализм кезеңінде өмір сүрген келесі ұрпақ ұстануға тиіс, екеуінде де — клиенттер қарым-қатынасы, әскери жасақтар, қызметке өтем ретінде ұстау сияқты белгілі бір дәстүрлер болды. Тарихшылардың, өкінішіне орай, адамдар дәстүр өзгерген сайын, сөздікті өзгертпейді. Әрине, ондағы фактілер өте қызықты. Бірақ ол себебін табу мәселесін шешеді деп айтуға бола ма? Еуропалық феодализм өзіне тән мекемелерде ескілік сарқыншақтарының архаизмдік өрілуі болған жоқ. Ол дамудың белгілі-бір кезеңінде пайда болып, барлық әлеуметтік тұтас ортаның қалыптасуы болды.

Сеньобос бірде: «XVIII ғасырдың көтерілісшілік идеялары XVII ғасырдағы ағылшын идеяларынан шығады», деп айтқан. Бұл жерде ол Ағартушылық кезеңдегі француз публицистерінің сол кездегі ағылшын шығармаларын оқи отырып немесе олардың ықпалына жанамалай ұшырай отырып, одан өз саяси қағидаттарын үйренгендігі жайлы айтып отыр ма екен? Онда бұл жағынан — сырттан келген идеяға біздің философтар өз тарапынан — не жеке мазмұнына, не бейнелік суреттемесіне ештеме қосқан жоқ деп ойлағанда ғана онымен келісуге болады. Бірақ осылай өзгеріссіз берілді деп есептегеннің өзінде бүл саналық ағымның тарихы толық түсіндірілмейді. «Мұндай қабылдау неге ерте емес, кеш емес, нақ осы кезде болды» деген мәңгілік мәселе ашық қалады. Жұқтыру екі жағдайдың: микробтардың генерациясы мен жұққан кездегі қолайлы «негіздің» қосылуынан пайда болады. Қысқаша айтқанда, тарихи құбылыс оның уақытынан тыс түсіндірілмейді. Бұл дамудың барлық кезеңіндегі шындық. Бұл жайлы бізге дейін көп бұрынғы араб мәтелінде: «Адамдар өз әкелеріне қарағанда, өз уақытына көбірек келеді», делінген. Осы шығыстық даналықты ұмыта отырып, бұрынғы ғылым өз беделін түсірді.

5. ҚАЗІРГІНІҢ ЖӘНЕ ҚАЗІРГІ ЕМЕСТІҢ ШЕКАРАЛАРЫ

Бұрынғы қазіргіні толық түсіндіре алмайтын болса, онда ол оны түсіндіру, тіпті, пайдасыз деп ойлауға бола ма? Бұл мәселенің біздің кезімізде де пайда болуы таң қаларлық.

Бізге жақын кезеңге дейін оған алдын ала бір пікірлі ғана жауап берілді. Өткен ғасырда «Халық» деген өзінің тамаша кітабының басында Мишле «Кім тек қазіргіні ғана ұстанатын болса, оның қазіргіні түсінуі мүмкін емес», деп жазды. Тарихтан өзі күтетін ізгі іске Лейбниц «өткен құбылыстардан табылған казіргі құбылыстардың шығу тегін» жатқызды және «шынайылықты оның себебінен жақсы түсінуге болады», деп қосты.

Бірақ Лейбництан, Мишледен кейін улы өзгерістер болды: техникадағы бірқатар төңкерілістер ұрпақтар арасындағы психологиялық қашықтықты ұлғайтты. Электрлендіру және авиация ғасырының адамы өзін ата-бабаларынан ең, өте қашықта сезінді. Осыдан келіп ол абайсыз қорытынды жасайды. Оған инженерлік ойлауға тән модернистік бағытты қосыңыз. Динамашинаны іске қосу немесе жөндеу үшін ақсақал Волттің гальванизм жайлы идеясына ену қажеттігі бар ма? Үйлестік жағынан күдік тудырады, бірақ техника ықпалындағы санада солай ойлантуы мүмкін. Көбісі, тіпті, біздің күндердегі үлкен адами мәселелерді түсіну үшін және оны шешу үшін өткеннің мәселелерін шешу ештеме бермейді, деп ойлайды. Сондай-ақ, тарихшылар да көбіне бұған мән берместен, модернистік атмосферада ойлайды. Кеше саяси экономияның барлық оқулықтарында сол кездің нормасы ретінде насихатталған тұрақты ақша жүйесінің және алтын эталонный біздің күндердің экономисі үшін мәні қандай? Мұндай паралогизмнің арғы жағынан негізсіз идеяларды табу оңай.

Уақыттың ауқымды ағымында қандай да бір сөйлемді бөліп алуға болады деп пайымдайды. Өзінің шығу нүктесі жағынан бізден алыс емес ол сөйлемнің екінші ұшы біздің күндерге кеп тіреледі. Оның әлеуметтік және саяси жағдайына тән сипаттарында, материалдық жарақтануында, өркениеттің жалпы рухында біз байланысып отырған әлемнен терең өзгешелік жоқ. Бір сөзбен айтқанда, бізге катысты «казіргі заманның» жоғары коэффиценті көрінеді. Осыдан келіп, оған ерекше құрмет көрсетіліп — ол басқа өткен оқиғалармен араластырылмайды. Мен өте жас болған кезде, өте қарт болған біздің лицейлік мұғалімдеріміздің бірі: «1830 жылдан бастап ол тарих емес, ол саясат», — деді. Енді біз: «1830 жылдан бергі» — Үш Атақты күндер одан бері көнеріп қалды, «ол саясат», деп айта алмаймыз. Оның орнына құрметпен «бұл социология» немесе аздаған құрметпен «бұл журналистика» деп айтамыз. Бірақ көбісі «1914 жылдан немесе 1940 жылдан бастап ол тарих емес», деп қайталайды. Булай айту себебінің толық келісімі жоқ.

Біреулер бұл оқиғалар бізге жақын, сондықтан қызыға зерттеуге тұрмайды десе, олар пәк Клионы қатты күйдіретін жанасудан сақтауды қалайды. Менің карт мұғалімім де осылай ойласа керек. Бұл — біздің жүйкемізді басқара алатын қабілетімізге сенімсіздік таныту болса керек. Сонымен бірге ойынға әуесқойлық араласқаннан кейін, қазіргі заман мен бұрынғы заман арасындағы құбылыстар хронологиямен анықтай алмайтындығын ұмыту. Мен бірінші рет сабақ берген кезде, өзінің оқушыларға айқайлайтын ащы дауысымен маған «Он тоғызыншы ғасыр — мұнда қауіпті тақырып емес. Бірақ діни тақырыптарды қозғағанда өте сақ болыңдар», деп ескерткен біздің Лангедок лицейінің даңқты директорынікі дұрыс болмағаны ма. Шындығында да, адам жазу столында отырып, өз миын қазіргінің вирусынан қорғай ала ма? Ол вирустың уы «Иллиада» немесе «Рамаян» түсініктемелерінде де кездеседі.

Басқа ғалымдар, керісінше қазіргіні ғылыми зерттеуге болады дейді. Бірақ бұл зерттеуді олар зерттеу нысанасы өткен өмір болып табылатын зерттеуден өте ерекшеленетін пән деп ойлайды. Олар мысалы, қазіргі экономиканы уақыттан бірнеше онжылдыққа бөлінген бақылау арқылы талдап және түсінуге тырысады. Қысқаша айтқанда, олар өздері өмір сүріп жатқан кезеңді бұрынғыдан өте шұғыл бояулармен бөлінген деп есептейді, ол буларды түсіндіруді оның өз ішінен іздеуге мәжбүр етеді. Көптеген жай қызығушылықпен зерттеген адамдардың пікірлері осындай. Тарихтың анағұрлым бұрынғы немесе анағұрлым кейінгі кезеңі оларды сананың зиянсыз көңіл көтеруі ретінде өзіне тартады.

6. ҚАЗІРГІНІ ӨТКЕННІҢ КӨМЕГІМЕН ТҮСІНУ

Егер байқайтын болсақ, қазіргіге жатқызып жүрген өзіндік түсінудің артықшылығы едәуір түсініксіз жорамалдарға сүйенеді. Онда бәрінен бұрын адамзат өмірінің жағдайында бір, екі ұрпақта өте тез өзгерістер болды, сондықтан да, адамзат мінезінің кез-келген аспектілері ғылымдағы немесе техникадағы төңкерістің ықпалынан тыс қалған жоқ деп ойлайды. Алайда, бүл жерде, көптеген әлеуметтік құбылыстарға тән инерция күшін ұмытып кетеді.

Адам жетілу үшін уақыт бөледі, содан кейін оның ерікті тұтқынына айналады. Біздің Солтүстіктен өтіп, сол жердің көрінісін тамашалаған кімді болсын атыраптың түсініксіз бояулары тан қалдыра ма? Жер меншігінің алғашқы сызбасында бірнеше ғасыр бойы болған өзгерістерге қарамастан, бұл жыртатын жерді бөліп жатқан жолақтардың түрі бүгін де агрономдардың абыржуын тудырады. Осындай орналастыруға кеткен шығындар, пайдалану кезіндегі ыңғайсыздықтар талассыз факті. Оны қалай түсіндіруге болады. Өмір бойы асығып жүретін публицистер азаматтық кодекспен және оның бұлтартпас салдарымен жауап берді. Олар біздің мұралар жөніндегі заңдарымызды өзгертсеңдер, жамандық толық жойылады деді. Егер олар тарихты жақсы білсе, оған қоса ғасырлар бойы тәжірибелік қызметтің нәтижесінде қалыптасқан шаруаның ойлау қабілетіне тереңірек енсе, онда олар мұның шешімін қарапайым шешпеген болар еді. Шынында да, жерді булай жырту ежелгі уақыттан бері келе жатыр, бірақ осыған дейін бірде-бір ғалым оны қанағаттанарлықтай түсіндіре алған жоқ. Мұнда да себебін дұрыс анықтамау дәрісін табуға бөгет жасайды. Өткенді білмеу қазіргіні тануға ғана бөгет жасап қоймайды, сонымен бірге қазір әрекет жасауға талпынысқа да қауіп төндіреді.

Бұдан басқа, егер қоғам тек жақын кезенді ғана негіздеумен шектелетін болса, ол ең иілгіш құрылымға ие болса да, мұндай кенет өзгерістерден өзінің негізінен айырылған болар еді, өйткені ұрпақтар арасындағы қарым-қатынас шұбыру арқылы жүреді, яғни балалар өз ата-бабаларымен қарым-қатынасты ата-аналары арқылы жасайды.

Тіпті таза ауызша қарым-қатынасты алсақ, мысалға, біздің ауылдарға қараңыз. Жұмыс жағдайы ата мен ананы үйден қашықта болуға мәжбүр етеді, ал балаларды негізінен әжелері мен аталары тәрбиелейді. Осылайша, сана қалыптасуының әрбір жаңа кезеңінде — өзгерістің негізгі тасымалдаушысы болып табылатын ұрпақты айналып өту арқылы кері қадам жасалып, көнгіш саналар қатайған саналармен бірігеді. Осыдан келіп көптеген шаруалық коғамдарға тән дәстүр пайда болады. Әр жастағы топтар арасындағы жаратылыстық қайшылық, негізінен, аралас топтар арасында болады — жастар қариялардың дәрісіне өте жиі қарыздар болады.

Бір-бірінен қашық ұрпақтар арасына идея жалғастығын бере отырып, өркениеттің сабақтастығын жалғайтын, жазудың да бұларға ықпалы зор. Лютер, Кальвин, Лойола — өткен кезеңнің, XVI ғасырдың адамдары екені талассыз, оларды түсінгісі келген және өзгелерге түсінікті еткісі келген тарихшы, оларды, ең алдымен рухани проблема орын алған, сол кезеңнің саналық атмосферасындағы ортаға кіргізуі тиіс. Сол кездегі әлемді дұрыс түсіну үшін бізден бірнеше жүз жылға қашық протестанттық немесе католиктік төңкеріске қарсы мәніне енудің, басқа саналық немесе сезімдік ағымдарды зерттеуден кажеттілігі кем деп кім айта алады?

Мұнда қателесу анық, бірақ ол қателікке ұрынбау үшін оны тұжырымдау қажет болар. Оның мәні — адамзат дамуын әрқайсысы бірнеше адам өмірін қамтитын қысқа және терең секірістер ретінде түсінуінде. Бақылау керісінше, бұл ауқымды жиынтықтағы улы сілкіністердің өте алыс молекулалардан жақын молекулаларға таралуға қабілетті екеніне көз жеткізеді. Оз есептеулерін километрмен шектеу арқылы, Айдын біздің жер шарына ықпалы Күннің ықпалына Қарағанда анағүрлым күшті екенін шешкен геофизиктер туралы не айта аламыз? Уақытта да, әлемде де қандай да бір күштің әрекеті тек қашықтықпен анықталады.

Өткен уақытқа жататын құбылыстар арасында қазіргіні басқаруды тоқтатқан — болмай қалған әлеуметтік түрлер, тоқтап қалған техника — қазіргіні түсінуге пайдасыз деп есептеуге бола ма? Ол салыстырусыз шынайы таным жоқ екендігін көрсетер еді. Салыстыру әр түрлі фактілерді қамтыса да, оқиғалар байланыста алып қаралуы тиіс. Мұнда осындай жағдай екендігіне ешкім таласа алмайды.

Біз енді Макиавелли, Юм немесе Бональд жазғандай, «уақытта өзгермейтін бір-ақ нәрсе — адам», дегеніне келіспейміз. Өйткені біз енді, адамның рухының уақытпен бірге қатты өзгеріске ұшырағанын білеміз. Басқаша болуы мүмкін емес еді. Рухани жағдай терең өзгерістерге ұшырады, гигиеналық жағдайы, тамақтануы өзгерді. Бірақ адамзат табиғатында және адамзат қоғамында қандай да бір тұрақты қор бар. Онсыз адамның аттары және қоғамның атауы мәнін жоғалтқан болар еді. Біз бұл адамдарды тек белгілі-бір уақыттағы жеке жағдайларға реакциясын зерттеу арқылы ғана түсіне аламыз ба? Дәл сол кезде олардың кім болғанын түсіну тәжірибесіз мүмкін емес. Мұндай зерттеулерде көзге аз түсетін, бірақ әрбір сәтте көптеген ынталандыру беретін жеке немесе ұжымдық көңіл-күйлер, көптеген мүмкіндіктер көлеңкеде қалып қояды. Жекелеген тәжірибе мәліметтері, оның құрамдас бөліктерін анықтау үшін ылғи да жеткіліксіз.

7. ӨТКЕНДІ ҚАЗІРГІНІҢ КӨМЕГІМЕН ТҮСІНУ

Дәуірлердің бірлігінің маңыздылығы сонша — олардың арасындағы танымдық байланыстар ауқымды болып табылады. Өткенді білмеу міндетті түрде қазіргіні түсінбеуге әкеледі. Егер қазіргі туралы түсінігің болмаса, өткенді түсіну де қиын. Бірде мен Стокгольмге Анри Пиреннамен бірге бардым. Қалаға келе салысымен ол: «Біз бірінші кезекте нені көруге барамыз? Мұнда жаңа ратуша ғимараты салынған сияқты. Содан бастайық», — деді. Кейін менің таңданысымның алдын ала: «Мен антиквар болсам, тек ескіні қарар едім. Бірақ мен тарихшымын. Сондықтан мен өмірді жақсы көремін», — деп қосты. Тіріні қабылдай білу қасиеті — шынында да шынайы тарихшының негізгі сапасы. Тәсілдің құрғақтығы бізді адасуға алып келмесін — бүл қабілетпен біздің ішіміздегі ең ұлылар Фюстель, Мэтланд та ерекшеленген. Мүмкін, бұл бесікте алмасаң, кейін алуға болмайтын дарын шығар. Бірақ оны талмай жаттықтыру және дамыту керек. Қандай жолмен? Бұған мысалды қазіргімен үнемі байланыс жасау арқылы Пиренидің өзі берді. Қазіргіде біздің сезіміміз қол жеткізе алатын адамзат өмірінің дірілі бар, оларды ескі мәтінде қалпына келтіру үшін бізден үлкен қиял талап етіледі. Мен соғыс және шайқастар туралы көп рет оқыдым және өзім де жиі айттым. Мен шындығында соғыс, шайқас жайлы өзім басымнан кешкенге дейін толық мағынада білдім бе, әскер үшін қоршауда қалу, ал халық үшін жеңілу дегеннің не екенін түсіндім бе? 1918 жылы жазда және күзде жеңістің ауасын жұтқанға дейін мен бұл тамаша сөздің шынайы мәнін түсіндім бе? Шындығын айтсам, біз саналы түрде немесе санасыз ең соңында өзіміздің күнделікті тәжірибені оған керек жерінде аз ғана жана элементтер қоса отырып пайдаланамыз, ол элементтер өткенді қайта жаңғыртуға көмектеседі. Біздің жойылған әлеуметтік түрлер мен жоғалған рухты сипаттауға қолданатын сөздеріміздің — біз өмірде бақылау жасамасақ, қандай бір мәні болар ма еді? Осы түйсіктік қосылуды саналы бақылаумен ауыстыру ақылды болады. Ұлы математик, егер ол өзі өмір сүрген әлемнен көзін жұмып өтсе, ондай ұлы бола ал мас еді деп ойлаймын. Өзінің айналасындағы адамдарға, заттар мен оқиғаларға қарауға қызықпаған білімдар, Пирени айтқандай, антикварлық қару деп есептеуге тұрады. Оған тарихшы атағынан бас тартқан дұрыс.

Алайда мәселе әрқашан тарихи сезгіштікті тәрбиелеуде ғана емес. Қазіргіні білу өткенді түсінуге тікелей көмектесетін кездері де болады.

Шындығында да, тарихшылардың зерттеуде қабылдаған ережелері, міндетті түрде оқиға ретіне сәйкес келуі керек деу қате болар еді. Тарихты өзінін шынайы қозғалыстағы қалпына келтіру үшін кейде тарихшыларға Мэтлэнд айтқандай оны «керісінше» оқу пайдалы. Өйткені, белгіліден қараңғыға қарай жүру табиғи нәрсе. Әрине, құжаттар куәлігі ылғи да, біздің кезеңге жақындаған кезінде анықтала бермейді. Мысалы, Цезарьдің немесе Августтің дәуіріне қарағанда, біздің заманымыздағы X ғ. жайлы мәліметтеріміз аз. Алайда көптеген жағдайларда бізге жақын кезеңдер салыстырмалы анық аймаққа сәйкес келеді. Қашықтан жақынға механикалық түрде жылжу, бізге кейін қиял ғана болып қалатын, оның бастамасын немесе ол құбылыстардың себебін зерттеуге уақыт жоғалту қаупін тудырады. Тіпті, біздің атақтылардың өздері өз тәжірибесінде кері шегіну тәсілін керек жерде жоққа шығара отырып, өте түсініксіз қателер жіберді. Фюстель де Кулаж феодалдық мекемелердің «шығу тегіне» көп көңіл аударды, бірақ ол жайында оның білімі өте бұлыңғыр болды және серваждың ұрығы жайлы ол екінші қолдан танысқандықтан, оны өте өтірік түсте елестетті.

Әшейінде толық нақтылыққа қол жеткізу үшін, зерттеуде осы күнге дейін жету керек деп өте жиі айтады. Кейбір өзінің негізгі белгілерінде біздің ауыл көрінісі, біздің жоғарыда көргеніміздей өте ерте дәуірге кетеді. Бірақ бізге тұманды генезиске кіруге мүмкіндік беретін мәселені дұрыс қою үшін, оның қандай екенін елестетіп көру үшін бір маңызды жағдайды орындау керек. Ол қазіргінің көрінісін бақылап, талдау жасау. Ол содан шығуға қажетті тұтастықтың келешегін береді. Бірақ мұны мәңгілікке тоқтап қалған кейіп ретінде қарап, әрбір өткен кезеңге таңа беруге болмайды. Барлық жердегі сияқты, мұнда да тарихшы өзгерісті байқағысы келеді. Бірақ тұтас қараған фильмнен оның көз алдында соңғы көрінісі ғана қалады. Қалған көріністердің ұмытылған белгілерін қалпына келтіру үшін фильмді кері бағытта айналдырып керу керек.

Әр уақыттағы адамдар жайлы тек бір ғылым бар, онда өлілерді зерттеуді тірілермен байланыстырып қарау қажет. Оны қалай атауға болады? Мен жоғарыда ежелгі «тарих» сөзінің неге маған өте көлемді, ең кемі шектеулі сияқты болып көрінетінін айттым, ол сонымен бірге ұзақ ғасырлық еңбек жайлы тебіренерлік естеліктерге толы. Егер біз анағұрлым көне белгілі нанымға қарамастан, оны келешекті тануға дейін кеңейтетін болсақ, онда бұл жерде ақталу қажет пе? Біз ешқандай тар мүддені көздемейміз. Өмір өте қысқа, білім өте ұзақ игеріледі, сондықтан ең таңқаларлық данышпанның өзі адамзаттың жап¬пай тәжірибесін игеруге үміттенеді. Қазіргі тарихтың, тас дәуірі немесе египтология сияқты, ылғи да өз мамандары болады. Біз тек тарихи құбылыстарда автаркияға орын жоқ екенін есте ұстауды өтінеміз. Бөлектене отырып, әрбір маман бір нәрсеге тек жартылай ғана қол жеткізе алады, тарихта өзара көмектескенде ғана шынайылыққа қол жеткізе аламыз — ол дүниежүзілік тарих.

Алайда қандай ғылым болса да, тек оз пәні арқылы анықталмайды. Оның шекаралары оған тән тәсілдердің сипатымен орнайды. Қазіргіге жақындағандығымызға немесе алыстағандығымызға байланысты зерттеудің әр түрлі техникасында оның тамырын ұстану қажет емес пе? деген сұрақ қойғым келеді. Бұл тарихи бақылаудың мәселесі болып табылады.

Екінші тарау

ТАРИХИ БАҚЫЛАУЛАР

1. ТАРИХИ БАҚЫЛАУДЫҢ НЕГІЗГІ БЕЛГІЛЕРІ

Өткенді бақылау дегеніміз не?

Тарихты зерттеудің осы шектеулі мағынадағы анағүрлым анық ерекшеліктері аз суреттелген жоқ. Тарихшының өзі зерттеген фактілерді жеке анықтауға мүмкіндігі жоқ. Бірде-бір египтолог Рамсесті көрген жоқ. Наполеон соғысы жайлы зерттеген бірде-бір маман Аустерлиц пушкасының үнін естіген жоқ. Біз өзі катыспаған, бірақ қылмыстың келбетін қалпына келтіруге тырысқан тергеушінің немесе тұмау салдарынан үйде отыруға мәжбүр болған және өз тәжірибесінің нәтижесі жайлы зертхана қызметкерінің хабарлауы бойынша естіген физиктің рөлін ойнаймыз. Бір сөзбен айтқанда, қазіргіні танудан өткенді танып білудің айырмашылығы оны зерттеу «тегіс жол» еместігінде болып табылады.

Тікелей бақылау — ылғи да дерлік сағым, ол оны бақылаушының ой-өрісінде кішкене кеңею байқалған кезде түсінеді. Барлық көргендері жартылай басқалардың көргенінен турады. Егер мен экономист болсам, мен сол айдағы, сол аптадағы тауар айналымының қозғалысын зерттеп, мен оны өзім құрастырмаған статистикалық мәліметтер негізінде істеймін. Егер мен қазіргіні зерттегім келсе, мен күннің негізгі мәселелері жайлы қоғамдық пікірге барлау жасаймын: мен сұрақтар қоямын, жазамын, жауаптарды салыстырып топтастырамын. Олар нені құрайды? Булар арқылы мен әңгімелесушімнің өздігінен ойлаған бейнесін жасаймын немесе олардың көргісі келген көзқарасты бейнелеймін. Олар менің нысанамның мәні. Егер теңіз шошқасын зерттеген физиолог іздеген жараны өз көзімен көрсе, мен «көшедегі адамдардың рухының жағдайымен олардың өздеріне пайдалы көрініс түрінде танысамын. Оқиғалардың, әрекеттер мен сөздердің анайы өрілуі жағдайында, тағдыры қалыптасатын адамдар тобында, жеке тұлға кішкене бұрышында ғана жетіледі, ол өзінің бес сезімімен және өз көңілімен қатаң шектеулі болады. Будан басқа ол тікелей өзінің жеке ойының жағдайын ғана біледі: адамзаттың кез-келген зерттеуі, осы мезетке ол қалай таңдалса да, өз мазмұнының үлкен бөлігін басқа адамдарға куә ретінде сарқиды. Осы мағынада алып қарағанда қазіргінің зерттеушісіне, бұрынғыға қарағанда, анағұрлым жақсы үлес тиген...

Үшінші тарау

СЫН

1. СЫНИ ТӘСІЛ ТАРИХЫНЫҢ ОЧЕРКТЕРІ

Ен аңғал полицейлердің өзі куәсін жай сөзіне сенуге болмайтынын жақсы біледі. Бірақ ылғи да осы пікірді ұстану арқылы ешқандай нәтижеге қол жеткізуге болмайды. Сол сияқты барлық тарихи куәлерді сөзсіз қабылдай беруге болмайды. Адамзаттың өзі сияқты, көне тәжірибе бізді: көптеген мәтіндерде олардың іс жүзінде болған кезден басқа дәуірде, басқа жерде жазылғандығы туралы нұсқаулар айтылғандығына; барлық әңгімелердің шыншыл бола бермейтіндігіне үйретті. Жалғандық көп орын алған орта ғасырларда күдіктену табиғи қорғаныс рефлексі болды. XI ғасырдағы құжаттық мәліметтерді айналысқа жіберген, монахтармен тартыста болған лотарингиялық дворян «қаламы болса, кім болса сол, не болса соны жаза алады», деп мақтанды. Константиндік дарынның — VIII ғасырдағы римдік клириктің бірінші христиандық императордың атынан қол қойған таңқаларлық өтірігіне — үш ғасыр өткеннен кейін шыншыл император Оттон III сарайында қарсылық білдірілді. Жасанды өліктер өліктерге табыну пайда болғаннан бастап алып тастала бастады.

Алайда қағидаттық скептицизм - сенім сияқты құрметке лайық жемісті интеллектуалдық бағыт емес. Бірінші дүние жүзілік соғыс уақытында мен бір газет жаңалықтарына сенуден үнемі бас тартып отыратын айбынды ветеринармен таныс болдым. Егер кездейсоқ таныс оған қандай да бір қисынға келмейтін сыбыс туралы айтатын болса, ол оны сенімнен айырды.

Сол сияқты дұрыс мағына бағытында алғандағы қарапайым сын да бұрыннан басқа саналарды азғыруға пайдаланылды. Ал іс жүзінде көптеген жағдайларда осы аты шулы дұрыс мағына деген не? Бар болғаны негізсіз постулаттардың араласып, біртіндеп тәжірибе мәліметтермен байытылуы. Физикалық құбылыстар әлемін алайық. Дұрыс мағына антиподтарды жоққа шығарды. Ол эйнштейндік әлемді де жоққа шығарады. Ол Геродоттың Африканы айналып шыққан теңізшілердің, бір тамаша күні Күн шыққан нүктенің олардың оң жағынан сол жағына қарай ауысқанын көргені жайлы әңгімесін мысал ретінде бағалады. Әңгіме адамзаттың істері жайлы болған кезде, бәрінен жаманы мәңгілік шындық деңгейіне көтерілген бақылаулар, міндетті түрде өте қысқа кезең, атап айтқанда біздің кезеңнен алынады. Вольтерлік сынның негізгі кемістігі осында. Барлық уақытта тек жеке оғаштықтар ғана кездеспейді, сонымен бірге күнделікті рухани жағдай да бізге оғаш болып көрінеді, өйткені біз оны бөліп қарамаймыз. «Дұрыс мағына» император Оттон І-дің бұрынғы актілеріне қайшы келгендіктен, кейінгісінде тіпті, онымен келісілмегендіктен, папаның пайдасына қатысты орындалмайтын территориялық сату актісіне қол қоя алатындығын жоққа шығаруы тиіс сияқты. Бұл император санасының біздікіндей болмағандығын, нақтырақ айтқанда, оның уақытында жазылған нәрсе мен жасалған нәрсенің арасында бізді таң қалдырарлық қашықтық болды.

Нағыз даму, Вольнея айтқандай, өтірік пен шындықты ажыратуға болатын объективті ережелер жасалғаннан кейін болды. «Киелілер өмірін» оқу ерте орта ғасырдағы барлық нәрсеге сенбеуді үйреткен Иезуит Папеброх монастырда сақталған барлық дипломдарды жасанды деп есептеді. Арасында жасанды дипломдар болса да, Мабильон оған жоқ деп жауап берді. Бірақ оның ішіндегі шынайы дипломдарды ажырата білу қажет қой. Осылайша, «De Ре Diplomatica» жарыққа шыққан 1681ж. - адамзат ақылының дамуында шынайы улы дата болып табылады, өйткені осы кезден бастап мұрағат құжаттарына сын көзбен қарау пайда болды.

Сонымен бірге басқа жағынан алып қарағанда да сыни тәсіл тарихындағы шешуші мезет болды. Өткен жүзжылдықтың гуманизмінде өз әрекеттері мен нұрлары болды. Монтель теологтар мен философтардың жұмысы «жалпы нанымдар» туралы пікір таластыру, ал тарихшылар оны деректерге сай баяндауы тиіс. «Олар бізге тарихты өздері бағалаған күйінде емес, қалай алды сол күйінде берсін», деді. Басқаша айтқанда, философиялық сынның жаратылыстық немесе құдіреттік пайымдауға сүйенуі толық заңды. Ғылыми зерттеу қағидаттары XVII ғасыр бойына қалыптасты.

Сол уақыттың адамдары оның маңызын мойындады. 1680 және 1690 жж. аралығында тарихта «терроризмнің әшкереленуі» барлық жерде орын алды. Мишель Левассо бұл айтылуға түсінік бере отырып, «сананың мәні, бәріне бірдей сенбей, оған көп рет сезіктене білуде», деп жазды. Бұрын «Сын» сөзі талғамды пікір дегенді білдірсе, енді ол шыншылдықты тексеру деген жаңа мәнге ие болды. Бас кезінде оны бұл мағынада түсіндіру пайдаланылды. Өйткені «ол өте жақсы мағынада болған жоқ», онда қандай да бір техникалық дәм болды. Алайда бұл сөз біртіндеп жаңа мағынаға ие бола бастады. Боссюэ одан саналы түрде шеттеді. Ол «біздің жазушы-сыншылар» туралы айтқан кезде оның иығын қомдайтындығы сезіледі. Бірақ Ришар Симон «сын» сөзін өзінің барлық еңбектерінің атауларына қояды. Ең көрегендері оны қатесіз бағалайды. Сын — «бізге жарық түсіріп, бізді көненің жолдарымен алып жүретін, шындықты өтіріктен ажыратуға көмектесетін жалын». Элли Дю Пен осылай дейді. А.Бейль сынды «Симон мырза өзінің «жаңа» жауабында Жазуды түсінуге ғана кызмет етіп коймай, сонымен бірге, басқа көптеген шығармаларды да жемісті оқуға көмектесетін сынның бірқатар ережелерін келтіреді», деп түйіндейді.

Бірнеше туған күнді салыстырайық: Папеброх (хартияға катысты қателессе де, тарихнамаға қатысты сынның негізін қалаушылардың арасында бірінші қатарда турады) 1628 ж. туған, Мабильон 1632 ж. туды; (еңбектері библиялық эксегездің бастауы болған) Ришар Симон 1638 туған. Бұл білімдарларға «Дін ілімінің саяси трактатын жазған, филологиялық және тарихи сынның шынайы үлгісі» Спинозаны қосыңыз. Ол 1632 ж. туған. Бұл біздің алдымызда нұсқасы анық бейнеленетін бір буын өкілдері. Бүл «Тәсілдер жайлы пікір» шығатын мезетте жарыққа шыққан ұрпақ.

Мабильон туралы айтатын болсақ дұрыс көзқарастағы, бізге соңғы шығарма ретінде «Христиандық өлім» туралы трактатты қалдырған тақуа монах болды. Оның ол кезде беймәлім болған, жаңа философия жайлы білуі мүмкін емес. Қандай да бір философия тұтас кезеңге із қалдыру үшін оның ықпалының оның әріптеріне сәйкес келуі міндетті емес, көптеген саналар оны жартылай саналы қалыпта қабылдайды. Картизандық «ғылым» бойынша тарихи куәлер сыны бірінші орынға «таза тақтаны» қояды. Картизандық «ғылым» сияқты ол осы жолмен жаңа түсіндірмелерге жету үшін көне түсініктерді бұзады. Басқа сөзбен айтқанда, оның қанаттандыратын идеясы — күдіктенудің ескі тұжырымдарынан толық бетбұрыс болып табылады. Басында бұл сынды қолайсыз позиция ретінде қарады. Қазір саналы түрде айналысатын болса, оның таным құралы бола алатындығы мойындалуда.

Содан бері сыни тәсілдің негізгі ережелері жалпы қалыптасты. Олардың жан-жақты маңыздылығын жақсы мойындағаны сонша — XVIII ғ. Париж университетіндегі философиялық жұмыстар конкурсында ұсынылған жұмыстардың ішінен біз «Тарихи фактілер жайлы куә адамдар туралы» атты тақырыпты көреміз. Әрине, келесі ұрпақ бүл қаруға көптеген толықтырулар енгізді. Ал негізгісі, олар оны жан-жақты етіп, оның қосымшасының ауқымын анағұрлым кеңейтті.

Ұзақ уақыт бойы техникалық тәсілдерді — аз ғана ғалымдар тобы және әуесқойлар қолданды. Кең тарихи шығармалар жазған жазушылар, мұндай зертханалық тұжырымдармен жақын танысуға ұмтылмады. Олардың пікірі бойынша, бұл тұжырымдар өте ұсақ болып есептелді, сондықтан мұндай жұмыстармен танысуға ниет білдірген жоқ. Бірақ Гумбольт айтқандай, химиктердің «қолдарын сулауға қорыққанынан» ешқандай жақсылық шықпайды. Тарих үшін дайындық пен жүзеге асу арасындағы мұндай алшақтық — екі жақты. Бұдан бәрінен бұрын тарихқа талдау жасайтын ірі жұмыстар жапа шегеді. Олардың авторлары тек шындықты шыдамды түрде іздеу сияқты бірінші кезекті міндеттерін ғана бұзып қоймайды, олар дерекпен күрес арқылы қол жететін үнемі шығып отыратын кездейсоқтықтардан шектеледі, оған қоса таңылған керітартпа бірнеше стереотиптердің арасындағы үздіксіз толқыныстан бас тарта аламайды. Техникалық жұмыс та жапа шегеді. Жоғары басшылықсыз оның азғантай мәселеге белгісіз уақытқа белшесінен бату қаупі төнеді. Білімпаздың босқа кеткен уақытынан асқан астампазшылық жоқ.

Бұл қауіпке қарсы XIX ғ. аяусыз күресті. Ренан, Фюстель де Куланж шығарған неміс мектептері тарихи білімпаздықты және оның интеллектуалдық биігін қайтарды. Тарихшы үстелге қайтарылды. Бірақ ойын толық аяқталды ма? Булай айту өте оптимистік болар еді. Өте жиі зерттеулер тақырып нүктесі саналы таңдаусыз жасалады. Негізгісі — сынға қажеттілік «шыншыл адамдардың» саналарын жайлаған жоқ. Оны мойындау әрбір ғылымның, әсіресе тарихтың моральдық гигиенасы үшін өте қажет. Өйткені біздің зерттеу пәніміз — адамдар, егер адамдар бізді түсінбесе, онда бізде өз миссиямызды жартылай орындадық деген ой пайда болмай ма?

Дегенмен, біз мүмкін шын мәнінде оны аяғына дейін орындаған жоқ шығармыз. Қорқыныш тудыратын құпиялық тұйықтық: біздің белгілі әдебиеттерде шынайы талдаудың орнына мектептік оқыту рухы, түсініксіз ұялшақтық, таңылған шала оқулықтар сияқты — осындай көзқарастардың қайшылығынан жинақталған жаман әдеттердің ізгілікті іске зиян келтіретіні сөзсіз. Мұндай ғалымдар хабарлары оқушылардың қорғансыз тобын ойдан шығарылған тарихтың жалған бриллиантына итереді. Тарихи зерттеулер арасында қайшылықтың болатынында дау жоқ.

Беттің төменгі жағы көптеген білімпаздардың бас айналуын туғызады. Әрине, оларға ұқсап библиографиялық сілтемелер келтірілген ақ жолақтармен толтыру дұрыс емес, олардың көбісінен кітапқа көрсеткіш енгізу арқылы құтылуға болады. Осылайша, бұл енбектегі ең пайдалысын жертөлелерден өте жиі іздеуге тура келеді. Бірақ онда кейбір оқырмандар бірдей қарайған кез-келген жолдан миымыз тұманданады деп арызданады. Біздің догмамен және қиялмен уланған қоғамдық пікір, қадағалау жасаудың дәмін жоғалтты. Біз тұжырымның құндылығын арттырып, автордың әшкерелеуді мойынсына тосуы, сана күшінің өзінің ең бір тамаша жеңістеріне жеткен күні деп есептейміз. Біздің азғантай қолданыстарымыз, біздің кішкентай сілтемелеріміз оны дайындау үшін еңбек етеді.

Алғашқы білімпаздар зерттеген деректер өздерін өздері ұсынған немесе қандай да бір автордың, қандай да бір уақытта жазған, қандай да бір оқиғаларды баяндайтын шығармалар болды. Олар шындықты айтты ма? «Моисейлік» деп аталған кітаптар, шынында да, Моисейге жата ма, ал Хлодвигтың атындағы дипломдар хлодвигке жата ма? «Нәтижедегі» немесе «Киелілер өміріндегі» айтылғандар шынайы ма? Мәселелер осындай болды. Бірақ тарихтың еріксіз куәлерді қолдануға үйренгеніне қарай, ол енді деректерде көрсетілген тұжырымды бағалаумен шектелген жоқ. Олар бергісі келген деректерді зорлап күшпен шығаруға мәжбүр болды.

Бірінші жағдайда сынақтан өткен сыни ережелер екіншісінде тиімсіздеу болды. Міне, менің алдымда орта ғасырдағы грамоталардың жиынтығы жатыр. Біреулерінде уақыт көрсетілген, екіншілерінде жоқ. Уақыты көрсетілгендерді тексеру қажет, тәжірибе оның өтірік болатынын да үйретті. Уақыты жоқ. Оларды анықтау керек. Екі жағдайда да мен бір тәсілді қолданамын. Хаттар сипаты жағынан, латын жағдайы жағынан, онда айтылатын мекемелер жағынан және баяндаудың жалпы барысы жағынан аталған актыны мен 1000 ж. кезеңіндегі француз нотариустарының тәсіліне өте сәйкес келеді, дер едім. Егер ол өзін меровингтік дәуір құжатына жатқызатын болса, алдау әшкереленді. Сонымен уақыты анықталды. Археолог та сондай, тарихқа дейінгі құралдарды кезеңдерге және өркениеттерге топтастыруға тырысу арқылы немесе ежелгіні жалған ескерткіштерін тануға ұмтыла отырып, тәсілдер мен түрлерді салыстырып зерттейді, оны анықтайды.

Бірінші курс студенттеріне арналған кейбір сапасыз оқулықтардың тартымсыз бейнесін бізге тықпалауға тырысқан тарихшының біздің алдымызда ұрысқақ тергеуші ретінде көрінуі сирейді. Әрине, ол тез сенгіш адамға айналған жоқ. Ол куәлердің қателесетінін немесе өтірік айтатынын біледі. Бәрінен бұрын ол куәлерді өзіне түсінікті сөйлетуге тырысады. Сыни тәсілдің ең тамаша белгілерінің бірі — негізгі қағидаттарында ештеме болмаса да зерттеуді кең ауқымға бағыттауы болды.

Дұрыс берілмеген ақпараттар арқылы оның шындықты іздеу техникасына ұмтылғанын мойындамау, оның ынта ретіндегі еңбегін жоққа шығару жақсылығын бағаламау болар еді. Будан басқа, ол бұл техниканы тұжырымға бағыттайтын ең қарапайым жағдай болып табылады.

2. ӨТІРІКТЕР МЕН ҚАТЕЛЕРДІ ӘШКЕРЕЛЕУ

Куәліктерді бүлдіретін барлық улардың ең қауіптісі — ол алдау.

Ол өз кезегінде екі түрлі болуы мүмкін. Автор мен уақытқа байланысты: заңдылық мағынасындағы өтірік. Мария Антуанеттаның қол қоюымен жарияланған барлық хаттар оның қолымен жазылған жоқ. Олардың ішінде XIX ғасырда Луврда б.з.б. III ғасырдағы скифтік-гректік ескерткіш деп есептелген Сайтоферн Тиарасы, 1895 ж. Одессада дайындалды. Будан басқа мазмұнында да қате бар. Авторларының бірі болып табылатын Цезарь өзінің «Түсініктемесінде» саналы түрде көп нәрсені шектеп жазды. Филипп Смелыйдің кескіні ретінде Сен-Дениде көрсетіліп жүрген ескерткіш патшаның өлгеннен кейінгі мүсіні, бірақ мүсінші үлгінің жағдайларын қайта қалпына келтірумен шектелген, ал портретте тек оның аты ғана қалған.

Алдаудың бұл екі түрі бірін шешу екіншісіне эсер етпейтін әр түрлі қиындыктар туғызады.

Ойдан шығарылған аттармен жазылған жазбаша құжаттардың көпшілігі мазмұны жағынан да өтірік. «Сиондық даналардың хаттамасы» тек сион даналары жазбаған нәрсе ғана емес, сонымен қатар өз мәні жағынан шындықтан ал ыс. Ұлы Кардың өтірік дипломы іс жүзінде екі-үш ғасырдан кейін жазылған деп ойлайық. Мұндағы императорға таңылған ақ көңілділік іс әрекеттердің ойдан шығарылғандығына бәс тігуге болады. Алайда булай деп кесімді айтуға болмайды. Өйткені кейбір актілер жоғалған түп нұсқаны қалпына келтіру мақсатында жасалған.

Еске салмай-ақ қойса да болар еді. Бірақ деректің түп нұсқалығын анықтауға тырысқан ғалымдар мұны анықтауда көп қиындыққа кез болады. Кейін оның тұжырымын жоққа шығаруға олардың рухы жетпейді. Атап айтқанда, күдік заңды кепілдік беретін құжаттарға, билік актілеріне жеңіл жол береді. 1834 ж. 21 сәуірді құпия коғамдар үрдісі басталмастан бұрын, Тьер Төменгі Рейн департаментінің префектісіне: «Жаңа бастаған негізгі тергеуге байланысты құжаттардың болуын қамтамасыз етуге Сіздің өз тарапыңыздан барлық күш жұмсауыңызды сұраймын... Бұл анархистердің хабарларын тиісті мөлшерде анықтау, Париждегі, Лиондағы, Страсбургтегі — жағдаймен тығыз байланысын - бір сөзбен айтқанда, бүкіл Францияны қамтыған ауқымды қастандығының барлығын анықтау маңызды», деп жазды. Міне, бұл ресми құжаттың жақсы дайындалғаны даусыз. Барлық ережелерді сақтай отырып жасалған нотариалдық актілердің саналы түрде дәлелсіз болатыны кез-келген адамға белгілі. Мен бір рет бұйрыққа бағына отырып, бір жоғары үкіметтік мекеменің хаттамасына артқы күнмен қол қойғаным есімде. Біз королдік дипломдардың аяғында «Осы күні, осы жерде құрастырылған», деген сөзді оқимыз. Бірақ тақсырдың сапарларындағы шығын кітабына қарап көріңіз. Сіз одан көрсетілген күні тақсырдың басқа жақта болғандығы туралы мәліметтерді жиі кездестіресіз. Шынайылығына бірде-бір дұрыс пейілді адам шүбә келтірмеген, сербтерді жеке басыбайлылықтан азат еткені туралы сансыз актілерді, олар таза мейірімділік оймен жазылғаны даусыз..

Төртінші тарау

ТАРИХИ ТАЛДАУ

1. ТАЛДАУ НЕМЕСЕ ТҮСІНУ

Қарт Ранкенің әйгілі формуласы: тарихшының міндеті — бар болғаны оқиғаның «қалай өткенін» суреттеу ғана деп айтылады. Геродот: «тек болғанды баяндау керек», — деп айтқан. Басқа сөзбен айтқанда, ғалым тарихшының фактілердің алдында бас июіне тура келеді. Бұл нақыл өзінің екі мағыналылығымен әйгілі болса керек. Бұдан бар жоғы — шыншыл болу жайлы кеңес оқуға болады. Ранкенің сөзінің мәні осында екені даусыз. Бірақ, алайда кеңес енжар болуы мүмкін. Сондықтан біздің алдымызда екі мәселе туындайды. Ол тарихи әділдік және тарихи ғылымның тарихты кайта қалпына келтіруге талпынысы.

Бірақ іс жүзінде әділдік мәселесі бар ма? Оның пайда болуы осы сөздің мағынасының өзінің екіжақтылығында болып табылады. Әділ болудың екі жолы бар. Ол ғалым ретінде және сот ретінде. Олардың негізі — шындыққа ерікті түрде бағыну. Ғалым өзіне ең қымбат болып табылатын теориялық тәжірибелерін тіркеп, арандатады. Жеке сот оның құпия тілегі қандай болса да, куәлерді — шынайы фактілерді білу мақсатымен тергейді. Ғалым үшін де, сот үшін де — ол дауласуға болмайтын ұят парызы.

Дегенмен олардың жолдары бөлініп кететін кездері де болады. Егер ғалым бақылау жасап, оған түсінік берсе, оның мақсаты орындалды. Ал сот тағы үкім шығаруы тиіс. Егер ол жеке қатынасын жеңдіріп, заңға сүйене отырып үкім шығарса, ол өзін әділмін деп есептейді. Бір адамның екінші адамды өлтіргендігі дәлелдеуге болатын факті болып табылады. Бірақ біз кісі өлтірушіні заңға тарту, біз буған өлтіру — кінә екендігі тұрғысынан қарауымыз керек. Ал ол бар болғаны пікір ғана.

Тарихшының бұрыннан бері өлген батырларды мақтау немесе даттау үшін жер асты патшалығындағы сотпен достығы белгілі.

Егер үкім түсініктемеден кейін шықса, ол жартылай ғана қиындық: онда оқырман бетті аударыстыру арқылы, оны өткізіп жібереді. Сорымызға қарай, соттау әдеті ең соңында түсіндіруге деген ниетті жоқ етеді. Бұрынғының әуесқойлық шұғыласы қазіргінің шұғыласымен араласқан кезде, шынайы адамзат өмірі ақ-қара түсті картинаға айналады.

Адам туралы ғылымның атауларына ылғи да ерекше белгі тән. Физикалық құбылыстар әлемімен айналысатын ғылымдар атауларында, мақсатты бағыттаушылықпен байланысты ұғымдар жоқ. «Жетістік» сөзі немесе «сәтсіздік», «қателік» немесе «ептілік» сөздерін онда тек шартты түрде қолдануға болады. Керісінше, олар тарихи ғылымда табиғи. Өйткені тарих өзінің табиғаты жағынан өз алдына мақсат қоюға қабілетті және онымен саналы түрде жылжуға болатын жандармен істес болады...

Біздің еңбектерімізде бір сөз билік етіп, бәрін толықтырып тұрады: Ол «түсіну» сөзі. Жақсы тарихшы әуесқойлықтан ада деп ойлауға болмайды - онда мұндай әуесқойлық бар. Бұл сөзге қиындық, сонымен бірге үміт, ал негізгі — толық достық тән. Тіпті әрекет ете отырып, біз жиі сынаймыз. Бізге күрес жүргізу үшін, немесе оны болдырмау үшін адамның жанын жақсы түсінуіміз керек. Тарих — адамның ауқымды және әр түрлі тәжірибесі, адамдардың ғасырларда кездесуі болып табылады. Егер бұл кездесу достық рухында болса, оның өмір үшін және ғылым үшін пайдасы бағасыз.

3. ТЕРМИНОЛОГИЯ

Адам немесе коғам кызметінің негізгі аскеттерін бөлумен шектелу жеткіліксіз болар еді. Әрбір факті тобының ішіне жұқа талдау жасау қажет. Діннің құрамдас бөлігі болып табылатын әр түрлі сенімнің, салт-дәстүрдің, көңіл-күйлердің саяси жүйесін құрайтын әр түрлі мекемелерді бөлу керек. Осы әрбір элементті және олардың жүйесін шынайылықпен жақындататын белгілерін сипаттау керек... Тәжірибенің көрсеткеніндей топтаудың қиындығы терминологияның маңызды мәселесінің ажырамас бөлігі.

Өйткені қандай талдауға болсын қажетті құрал — жаңа жаңалықтарға бейімделетін иілгіштігін сақтай отырып, фактілерді сызатын қабілеті мен соған сай келетін тілді қажет етеді. Бұл біздің әлсіз тұсымыз болып табылады. Бізді, тарихшыларды жек көретін бір ақылды жазушы: «Шығу тегі бұлыңғыр арнайы анықтаулар мен белгілеулер ұғымдарды ауыстыратын кез тарих үшін әлі келген жоқ», — деп Поль Валери айтты.

Химия өз белгілерінің және сөздерінің қорын анықтады. «Газ» — сөзі егер қателеспесем француз тіліндегі ойдан шығарылған аз сөздердің бірі. Бірақ химияның үлкен артықшылығы болды — ол табиғаты жағынан өзін атай алмайтын шынайылықпен істес болды. Ол жоққа шығарған бұлыңғыр кабылдау тілі бақылау тілі сияқты қалай болса солай болды: «купорос» немесе «күкірт қышқылы» — мұнда заттың қатысы жоқ. Адамзат туралы ғылым да мүлде басқа. Өз әрекетіңе, нанымдарыңа және өзіңнің әр түрлі әлеуметтік аспектілеріне атау беру үшін адамдар булар зерттеу нысанасы болуын тосқан жоқ. Сондықтан тарих сөздігінің көбісі кәсіби затқа байланысты алынады. Тарих оны мыжылған және ұзақ қолданыстан кейін бүлінген қалпында алады және ол барлық айтылу жүйесі сияқты әу бастан бастап мамандардың келіскен қатаң еңбегімен жасалмаған.

Бәрінен жаманы, бұл енген сөздердің өзінде бірлік жоқ. Құжаттар бізге өз терминдерін тануға тырысады, егер тарихшы оларды тыңдаса, ол зерттеген сайын әрбір кезеңнің айтуымен жазар еді. Бірақ ол өзі өз уақытының категориясымен, сондықтан өз уақытының сөзімен ойлайды. Біз патрициялар туралы айтқанда, қарт Катонның замандасы бізді түсінер еді, егер автор Рим империясы дағдарысындағы «буржуазияның» рөлі туралы айтатын болса, біз бұл сөзді не ұғымды латын тіліне қалай аударамыз? Осылайша, екі әр түрлі бағытталудың тарих тілін өзара бөлісетіні даусыз. Оларды ретімен қарастырайық.

Өткеннің ұғымдарын кайта жаңғырту немесе өзгертпей түсіріп алу бір қарағанда сенімді қағидатта сияқты көрінуі мүмкін. Алайда, оны қолдана отырып, біз көптеген қиыншылықтарға кездесеміз.

Бәрінен бұрын заттардың өзгеруі ылғи олардың өзгерген атауларына сәйкес келе бермейді. Осындай дәстүр барлық тілдердің табиғи салдары, көптеген адамдардың жаңашылдығының жетіспеуімен тең.

Бұл бақылау кенет өзгеріске ұшыраған техникаға да тән. Маған көршім: «Мен өз экипажыммен барам деген кезде», мен мұндағы әңгіме ат арба туралы немесе автокөлік туралы болып тур деп ойлай аламын ба? Тек көршінің есігі алдында не тұрғанын көру ғана маған әңгіме не жайында екенін түсінуге мүмкіндік береді. Aratrum - бас кезінде жер жыртатын дөңгелексіз құрал, carruca — дөңгелекті құрал дегенді білдірді. Біріншісі бұрын пайда болғандықтан мен мәтіннен бүл ескі сөзді кездестірсем мұны жаңа құрал атауында сақтамаған деп айта алам ба? Немесе керісінше. Матье де Домбаль өзі жасаған дөңгелексіз құралын charrue деп атады, ол соқаға ұқсас зат болды. Мұндай жағдайларда жаңару ете баяу жүреді, бірақ қатысқан адамдар оны байқамайды. Ол этикеткасын ауыстыру қажеттігін сезінбейді. Осыдан келіп мазмұнындағы ауысулар түсіп қалады.

Математикадан немесе химиядан өзгешелігі біздің ғылымда қандай да бір ұлттық тілмен байланысты емес белгілердің жүйесі жоқ. Тарихшы тек сөзбен айтады, ол өз елінің сөзімен баяндайды. Ол шет тіліндегі айтылатын шынайылықпен істес болған кезде, ол оны аударуға мәжбүр болады. Сөз қарапайым заттарға немесе әрекеттерге қатысты болған кезде үлкен бөгет болмайды. Ал біздің алдымызда аталған қоғамда терең орын алған, басқа тілге ауысқан мекемелер, нанымдар, дәстүрлер кездескен кезде, ол өте қауіпті бөгетке айналады. Өйткені, біз сондай атауды таңдай отырып, соған ұқсас атауды ғана қолданамыз.

Осындай механикалық кайта өңдеуден жалпыға ортақ ереже жасай аламыз ба? Тілдің тазалығы туралы қамқорлықты жылжытып қоя турайық, бірақ ғалымдардың өз тілін шетел сөздерімен шұбарлауын көру қуаныш әкелмейді. Мысалы, ауылдық романды құрастырушылар қалада да, ауылда да кездеспейтін жаргондарды қолданады. Баламасын табудың барлық ұмтылысынан бас тарта отырып, біз өте жиі шынайылыққа зиян келтіреміз...

Этикетка сәтсіз таңдалды. Алайда бәрібір оның көшірмесі бол май, барлық ұлттық ұғымдардан жоғары туратын қандай да бір жалпы атауды таңдау қажет. Бұл жағдайда бейқамдыққа жол берілмейді.

Көптеген коғамдарда иерархиялық билингвизм қолданылды. Халықтық және ғылыми екі тіл бір-біріне қарсы тұрды. Біріншісінде ойланып, сөйледі, ал жазғанда екіншісінде жазды. Осылай Абиссинияда XI ғасырдан XVII ғасырға дейін геэз тілінде жазып, амхар тілінде сөйледі. Евангелияда әңгімелесу сол кездегі Шығыс мәдениетінің улы тілі грек тілінде баяндалған, ал шынайы әңгімелер арамей тілінде жүргізілді. Бізге жақынырақ, орта ғасырда, ұзақ уақыт іс қағаздар, барлық хроника латын тілінде жүргізілді. Өлі мәдениеттен мұраға қалған немесе басқа өркениеттен өткен білімдар адамдардың, діни адамдардың және заңгерлердің мұндай тілдері бастапқы кезде олар үшін жасалмаған тұтас реалдар ретін білдірді. Мұны транспозицияның тұтас жүйесінің көмегімен жасауға болды.

Бірақ материалдық куәлерді есептемегенде, нақты осы құжаттар бойынша біз қоғам туралы білеміз. Тілдер дуализмі көрініс тапқан осындай коғам өзінің көптеген маңызды қасиеттерінде бізге тек жақындату ретінде көрінеді...

Екі әр түрлі тілді қарсы қою барлық қоғамға тән қарама-қарсылықтың шеткі жағдайы болып табылады. Тіпті, біздікі сияқты ең бір ізге салынған ұлттарда, әрбір кішкентай кәсіби ұжымда, өз мәдениеті бар әрбір топта өзінің ерекше білдіру жүйесі бар. Бұл топтардың барлығы бірдей жазбайды, сондықтан барлығының бірдей ұрпаққа жазып қалдыру мүмкіндігі жоқ. Тергеу хаттамасы айтылған сөздерді сирек қалпына келтіретінін барлығы біледі. Сот хатшысы оның сөздерін есепсіз түзетіп, оның пікірінше, дөрекі сөздерді өзгертеді. Өткеннің өркениетінің оз хатшысы — шежірешілері немесе заңгерлері болды. Нақты осылардың даусы бізге бірінші кезекте жетті. Булар қолданған сөздер, осы сөздермен жасаған топтаулар дәстүр ықпалына ұшырай бермеген ғалымдар еңбегінің нәтижесі болды. Біз міндеттілік ұғымдар тізімінің орнына, сол кездегі деревняны аралап, шаруалардың өз заңды жағдайларын өздері анықтап және оны сеньорлардың қалай орындап жатқанын еститін болсақ, бізді қандай кездейсоқтықтар күткен болар еді. Күнделікті тұрмысты суреттеуді де бізге өмірдің бейнесін берер еді, бірақ біз қандай да бір терең қабатқа жеткен болар едік. Қарапайым адамдардың шынайы дұғасын тыңдау қандай пайдалы болған болар еді.

Біз бұл жерде соңғы үлкен кедергіге кездесеміз. Адамның өзін-өзі бейнелеуінен өткен қиындық жоқ. Бірақ бізге де біздің өмірдің негізін құрайтын терінің былқылдақ шынайылығын табу одан да қиын. Ең қолданыстағы ұғымдардың өзі жуықтаған түсініктер.

Қорытындылай келе құжаттарға терминология жасау ол куәлік сияқты. Даусыз өте құнды, бірақ барлық куәліктер сияқты жетілдірілмеген, сондықтан сынауға тұрарлық Кез-келген манызды ұғым, кез-келген осыған тән айналым ол оның айналасымен қатар қойылған, өз кезеңінің қолданысына, өз ортасына енгізілген, ең маңыздысы дұрыс емес, анархиялық талқылауда қорғалған кезде ғана біздің танымның шынайы элементіне айналады. Сөздің пайда болуы ылғи да маңызды факті болып табылады, ол мойындаудың шешуші кезеңі келгенін білдіреді. Жаңа нанымды ұстанушылар өздерін христиандармыз деп атаған кезде қандай улы кадам жасалды. Аға буын өкілдерінің бірі - Фюстел де Куланж «тарихи семантикалық» сөздердің осындай зерттеудің тамаша үлгісін берді. Содан бері лингвистика прогресі бұл қаруды одан әрі ұштады. Жас зерттеушілерге оларды бұл жағынан алғанда аз зерттелген бізге жақын кезеңде де қолдануды тілеймін.

Шынайылық пен байланыстың толық еместігіне қарамастан, атаулар оларға өте берік бекітілген. Біз орта ғасырдағы сансыз аудармашыларға еліктемей-ақ қояйық.

Біздің терминологияны орнату үшін құжаттар терминологиясы толық жеткілікті деу құжаттар бізге толық талдау береді деумен бірдей болар еді. Бұл жағдайда тарих жасайтын еш шаруа болмас еді. Бағымызға қарай бұл олай емес. Сондықтан да біз топтастырудың маңызды талаптарын шеттен іздеуге мәжбүр боламыз.

Бізге оны бұрыннан бар лексика береді. Олардың жан-жақтылығы оны әрбір кезең ұғымдарынан жоғары қояды. Тарихшылардың бірнеше ұрпағы дайындаған лексикада өзінің пайда болу және шығу уақыты туралы әр түрлі элементтерді өз бойына жинақтайды. «Феодалдар», «феодализм» XVIII ғасырда Буленвилде, будан кейін Монтескьеде сот ісінде қолданылған ұғымдар кейін әлеуметтік құрылымды білдіретін этикетке айналды. «Капитал» — өсімқорлар мен есепшілердің қолданған сөзі, оның мәнін экономистер кейін кеңейтті. «Капиталист» — алғашқы еуропалық биржалардағы саудагерлер жаргонының қалдығы. Бірақ қазіргі біздің классиктерде маңызды орын алатын «капитализм» сөзі өте жас. Оның аяққы дыбысы оның шығу тегін білдіреді. «Төңкеріс» сөзі бұрынғы астрологиялық ассоцияцияға адами мағына берді: ол аспанда — дұрыс және тоқтаусыз қозғалысты білдірсе; жерде — келешекке бағытталған тұтас дағдарысты білдіреді. «Пролетарий» 1789 ж. адамдар сияқты антикалық мағынаға енген, олар Руссодан кейін бұл сөзді енгізді, Бабефтен кейін оның иесі Маркс болды.

Бірақ шығу тегінің әр түрлілігі және мәнінен ауытқу — бөгет емес. Соз үшін қолданылу сипатына Қарағанда, этимологиясы маңызды. Егер «капитализм» сөзі ен ауқымды қолданысында да барлық экономикалық жүйеге тарала алмаса, егер «феодал» сөзі коғамның сипатына қолданылса, мұнда тұрған барлық ғылымдар тәжірибесіне қабылданған ережеге қарсы ештеме жоқ.

Көңіл-күйлік сәулелену өте қауіпті. Сезім ықпалы тілдің дәлдігіне сирек ықпал етеді...

Мәтіндегі қандай да бір тірек үшін ойдан шығарылған сөздер қандай жағдайда болса да бөгет болады. Олардың тілге енгізген ойдан шығарылған дәлдігі, еркіндік пен құлдық арасындағы терең шынайы зерттеуді артық етеді. Өткенге зорлап таңылған терминология, егер оның мақсаты өткен категориясын бізге таңу болса, ол міндетті түрде шындықты бүркемелеуге әкеледі. Мұндай этикеттерді тек алып тастау керек.

«Капитализм» пайдалы сөз болды. Оны екі мағыналықтан тазартқан кезде оның пайдалы болатыны даусыз. Қазір барлық өркениетке қолданылып жүрген бұл сөз, ең соңында оның өзіндік ерекшелігін боямалауға алып келеді...

Бұрын тарихтың шеңбері ретінде шайқастар, сарайлар саясаты, ұлы дәулеттердің өркендеуі немесе құлдырауы алынды. Олардың туы астына өнер, әдебиет, ғылым топтасты. Енді бәрін төңкеруге тура келеді. Адамзат кезеңі тарихына — өз даму барысының өзгергіштігіне қарай, адамзат рухының көріністері ерекше өң, ажар береді.

Тәржімалаған

Назарбек Қанафин, филология ғылымдарының кандидаты

БИЦИЛЛИ ПЕТР МИХАЙЛОВИЧ

(1879-1953 жж.)

Одесса қаласында орта қолды шаруа жанұясында дүниеге келген, ата тегі — итальяндық, Албаниядан шыққан. Бициллидің әкесі Одессаның қалалық несие қауымында хатшы кызметін атқарды.

1920 жылы П.М. Бицилли қоныс аударып, Сербияның Врана атты кішігірім қалашығында тұрақтайды. Өзінің өмірбаянында ол «Аласапыран 1917-1920 жылдары мен белсенді саясаттан алшақтау болып, азаматтық соғысқа тікелей қатыспай және оның түп негіздерін құптамағаныммен, өзімнің мақсатыма және сақталған тамыр-таныстығыма қарай, қазан төңкерісіне қарсы шепте болдым..., өзімді қоршаған адамдармен бірге мен де, Отанымнан кетуге бел байладым...». Шет елде ол мүшкіл материалдық жағдайына байланысты және бұлыңғыр болашағын, өз мамандығы бойынша қызмет атқара алмағанын және ғылыми кызметін жалғастыра алмағанын ойлап, біраз уақыт бойы жабырқау күй кешті. Скопьяда дәріс беру мүмкіндігін алмас бұрын, ол мектеп мұғалімінің де, кітапханашының да қызметіне келісуге мәжбүр болды.

1924 жылы П.М. Бицилли жанұясымен бірге Софияға көшіп келіп, София университетінде жаңа тарих және қазіргі заман тарихы кафедрасында келісім-шарт негізінде профессор қызметін атқаруға кірісті. П.М. Бицилли сол кездері Болгарияда қызмет атқарған көптеген орыс ғалымдарының арасындағы айырықша тұлға болатын, ол ежелгі грек және латын тілдерін жетік меңгеріп, жеті еуропалық тілді де жете игерген еді. Батыс Еуропаның жаңа саяси және әлеуметтік тарихы және қазіргі заман тарихы негізгі курсымен қатар, ол бірталай арнайы курстар жүргізген еді («Әлеуметтік утопиялар», «Тарихи синтездер», «Әлеуметтік терминология» және т.б.), барлығы шамамен 80 курс болды.

Прагада оның екі еңбегі: «Тарих ғылымы теориясы туралы очерктер» (1925) және «Орыс поэзиясы туралы этюдтер» (1926). Оның біріншісі бірталай кереғар пікір тудырды. Дәл осы еңбекте П.М. Бицилли алғаш рет, негізінде тарихи болмыстың шексіз өзгешелігі туралы тезис жатқан, өзінің ғылыми әдісін алға тартып, оны негіздеді.

Ғылыми және ұстаздық кызметімен қатар, ғалым София университетінде «Числа», «Звено», «Русские записки» журналдары; Болгарияда — «София университетінің жылнамасы», «Болгар ойы» сияқты, шетелдегі орыс кезенді баспаларымен ынтымақты қызмет атқарды. Қоныс аударудың негізгі орталықтарынан шалғай туратын П.М. Бициллидің аты өте танымал болған, оны Бунин, Алданов, П. Струве және тағы басқа сол заманның әйгілі адамдарымен хат алысуынан байқауға болады.

1948 жылы оның өмірінде бетбұрыс сәт туды. Кезекті келісім-шарт аяқталғаннан кейін ол университеттен зейнетақы тағайындалусыз қызметтен босатылады. Болгарияның жаңа үкіметі П.М. Бициллиді «буржуазиялық» бағыттағы педагог деп жариялап, ғалымның болгар тарихы ғылымын дамыту ісіндегі үлкен еңбегін назардан тыс қалдырды. Бұл қудалау сонау 1946 жылдан басталып, П.М. Бициллидің акырғы күніне дейін толастамаған еді. Баспасөзде профессордың жаңа және қазіргі заман тарихындағы ғылыми әдісі мен ізденістерін сынайтын, ашықтан-ашық дұшпандық және қаралаушы мақалалар пайда болды. Қудалау ғалымның денсаулығына зиянды эсер етті. 1953 жылы 24 тамызда қуғынға ұшырап, жалғыз қалған П.М. Бицилли дүние салды: шетелдік және эмигранттық басылым ірі ғалымның өліміне көңіл аудармаған еді.

П.М. Бициллидің негізгі еңбектері орта ғасыр мәдениетіне («Ортағасырлық мәдениет элементтері», «Мәдениет тарихындағы Ренессанс мәні» және т.б.) арналды. П.М. Бицилли тарихи білім теорияшылы ретінде өзінің көзқарасының қалыптасуына әсері тиген В. Дильтей, М. Вебер, Б. Кроче аттарымен байланысқан, неоидеалистік тарихилықтың өкілі болып табылады. Әдетте оны ғылымның тарихи-психологиялық және мәдениеттану әдістерінің бастаушыларының бірі деп санайды.

П. М. Бицилли

ТАРИХ ҒЫЛЫМЫ ТЕОРИЯСЫНЫҢ ОЧЕРКТЕРІ

КІРІСПЕ - ЗЕРТТЕУ ПӘНІ

Тарих теориясы деп жалпылай түсінікпен аталатын, маңызды деген сұрақтарының өзі осыншама дау туғызып жататын, ғылымда бірден-бір саланы табу, сірә, мүмкін емес шығар. Бір жағынан, бұл ғылымның өзінің шым-шытырық сипатына байланысты да. Мысалы, «Империяның консулдығының тарихы» және «Франциядағы Өркениет тарихы» арасындағы, немесе «Валленштейн тарихы» мен «Боярлық дума», немесе Токвиллдің «Ескі тәртібі» мен Ламартиннің «Жирондистер тарихы» сияқты шығармалардың арасында материалды таңдауда, оны баяндаудың, мазмұндаудың әдісі бойынша қандай ортақ сипат бар? Сонда адамдар мен «оқиғалар», немесе «үрдістер » мен «мекемелер» - тарихтың негізін құрайтынын білдірмек пе? Бұрындары тарихтың бөлек салаларын, жоқ дегенде, бір-бірінен өзгешелейтін еді: Ливий, Тацит, Гвичардини жазған тарих — «тарихтың өзі» деп саналатын еді; бұл тарихтың хронологиялық деректер, жылнамалар, естеліктер мен жазбалар сияқты, «өзінің жеке» дереккөздері болатын. Енді, Ранкенің қолымен жасалған төңкерістен кейін, «тарихтың өзі» деп аталатын саланың өзінде де бұрынғы анық сипаттың ескі сарқыншағы ғана қалғандай. Осылайша, Молиньенің белгілі басылымында «Франция тарихының дереккөздері» ретінде, тек «баяндауыш» сипаттағы шығармалар ғана қолданған болатын, ал ағылшын университеттерінде мекемелер тарихы ерекше бір «кафедраға» бөлініп, тарих емес, заңтану факультетінде оқытылғанда, тарих кафедрасына сөздің ескі мәніндегі саяси тарихты ғана жатқызған еді. Дегенмен, мен тағы, бұл тек өткеннің сарқыншағы деймін, бұны барша жұрт осылай түсінеді де.

Археология деген не, деп қойылған сұраққа, бір археолог: «менің айналысатын ісім» деп жауап берген екен. Археологияның не екенін барша «біледі», алайда оған анық бір сипат беру - оңайға түспесі анық. Осылай, барша жұрт «тарихтың» не екенін «біледі», және көпшілік үшін бұл «білімнің» өзі де жеткілікті болып табылады. Бұның катері, тарих туралы теориялық тұжырымдардың жүйесін құруда, осы «білімнен» бастама алуында жатыр. «Адамзат тарихы», «біздің жер шарымыздың тарихы» туралы айтқанда біз, жердің де, адамның да - «өзінің тарихы» бар болғандықтан, белгілі бір көзқарас тұғырынан, «адамзат» пен «жер» арасындағы ортақ нәрсе бар екендігін мойындайтын сияқтымыз. Бірақ, кейбір кітаптардың «тарихқа дейінгі Грекия», «Италияның тарихқа дейінгі дәуірі» сияқты тараулармен ашылатыны, теориялық мәселелерді зерттеуші ғалымды ойлантып, оның қандай тарих туралы айтқысы келіп тұрғанына катысты белгілі бір шешім қабылдауға итермелеуі тиіс. Бұны анықтамау — нәтижесінде, ғылыми ой қисынының негізгі мәселелеріне қатысты, айтарлықтай түсінбеушіліктерге әкеп соғуы мүмкін. Тарихтың қазіргі замандық теориясының барлығы, Курноның - «табиғат» пен «тарих» өзінің жалпы түсінігінде екі бөлек әлем емес, екі әр түрлі ой тұрғысы болып табылады деген тұжырымына негізделеді. Зерттеудің бір объектісі өзіміз ерекшелейтін жағына қарай: оны біртекті объектілердің өкілі ретінде қарастырамыз ба, не заңдылықты анықтауды, не оның әрекетін анықтауда, немесе белгілі бір жерде, белгілі бір уақытта орын алған оқиға ретінде қарастырамыз ба, осыған байланысты — я «тарихқа», я «табиғатқа» да жатуы мүмкін. Әрбір феноменнің «тарихилығы» оның жалғыз дара екендігін білдіреді, өйткені әр жеке оқиғада уақыт пен жердің межелері болып бір жер ғана белгілене алады. Осы тұжырымнан бастама ала отырып, Виндельбанд пен Риккерт талдауды әрі қарай жалғастырды. Егер жалғыз даралықтың даралығы осыған ғана негізделген болса, тарих өзінің мәні мен қызықтылығын жоғалтар еді. Егер Монблан Казбектен, өзінін Кавказда емес, Швейцарияда екендігімен ғана ерекшеленетін болса, Отыз жылдық соғыс Жетіжылдықтан, 1754 жылдан 1763 дейін емес, 1618 жылдан бастап 1648 жылға дейін созылғандығымен ғана ерекшеленетін болса, егер Эрнст Геккель мен қасиетті Францискінің даралығының жалғыз қағидасы, біріншісі XIX ғ. Германияда, ал екіншісі — Италияда XIII ғасырда өмір сүргендігімен ғана ерекшеленетін болса, онда жер тарихы да, еуропа саясатының тарихы да болмас еді; ешқандай «идиографиялық» ғылымдар да болмай, тек қана «номотетикалық» ғылымдар болушы еді. Әрбір бірлі-жарым оқиға өзінің жеке мәніне ие болғандықтан, тарих ғылымы өмір сүреді және осыған байланысты, қажет те. Ол осы жер мен уақытта орын алағандығымен ғана емес, бірлі-жарымдығы және сапасына қарай жалғыз-дара. Біз үшін, бұл тұжырымға (Герман Паульдің) енгізілетін шектеулерге тоқталудың қажеті жоқ. Оның тұжырымы бойынша, қабылдаудың кез-келген нысаны, құрамдастардың түрленуінің өзі болып табылады. Түрленістің күрделілігіне қарай, оның қайталануы да қиындай түспек. Түрленіс қарапайым болған сайын, оның қайталану мүмкіндігінің дәрежесі де жоғарылай түспек. Германн Паульдің қозғап отырған саласы үшін, бұл тұжырым Риккерттің теориясынан соқыр сенім нышандарын өшіретін үлкен түзету құралына айналатыны сөзсіз. Ал қалған, басым көпшілікті құрайтын оқиғаларда, Риккерттің индивидуумдардың сапалық қайталанбастығы туралы қағидасы өз күшін жоймайды. «Тарихидың» — сапасы жалғыз-дара. Біздің индивидуум жаратылысының өзін зерттеуіміз, логика тұғырынан алғанда, неге негізделеді екен? Риккерт буған өзінің көпшілікке белгілі құндылыққа жатқызу теориясымен жауап береді. Бұл теория таза логикалық қасиеті бар қарама-қайшылыққа тап болды. Парфенонды даралай отырып, біз оны белгілі бір эстетикалық нышандар арқылы қарастырамыз; біз оның көркемдік құндылығын анықтаймыз. Ал Монбланды даралағанда біз, тағы, белгілі бір масштабтармен қарастырамыз: бірақ бұны біз, қандай да бір «құндылыққа» «жатқызамыз» деп айта аламыз ба? Құндылық түсінігі, тек рухани тіршілік әлеміне қатысты бола алады. Риккерт, жалпы тарих туралы айтып тұрған сияқты, ал шынына келгенде, ол тек адамзат тарихын қозғап отыр. Осыны оның ілімінің екінші негізгі тармағына да катысты айтуға болады, оған сәйкес, тарихи негізді танудағы рухтың өзіне лайық кызметі — «ішкі түйсік» болып табылады. Тарихшы өзіне өткенді «көрнекі» және «ішкі түйсікпен» аңғаруы тиіс. Дегенмен, (Ксенополь сұрайды) «француз төңкерісінің себептері» немесе «коммуналардың құқының теңгерілуі» сияқты фактілер туралы сөз қозғалып отырғанда, бұл нені білдіреді? Бұл сын, Риккерттің қолданатын «ішкі түйсік» пен «тарихи факт» түсініктерінің мәніне тереңірек үңілуге тартады. «Ішкі түсінікпен» аңғару «көрнекіні» білдірмейді. Тарихи ғылым, тек Уолтер Скотт немесе Де Барант түсінігіндегі, өткенді қалпына келтіруді өзінің жалғыз міндетіне жатқызуды доғарып, және егер «ішкі түйсік» түсінігін Ксенопольмен бірге қарапайым көрнекілікті — фактінің әсерлілігі, жандылығы, жарқындығы мен айқындығы деп түсінетін болсақ, онда «француз төңкерісінің» себебі ретіндегі Риккерт теориясы, тек осы фактілерге ғана емес, сонымен катар «поляк шайкасы», немесе «Людовик XVI үрдісі» сияқтылар үшін де қатысы болмайтыны рас. Ал егер «ішкі түйсік» түсінігін тікелей емес, кеңірек алатын болсақ, онда Риккерт теориясының — адамзат тарихының кез-келген құбылысына тән екендігін көруге болады. Ксенополь мысалын қарастырып көрейік. Француз төңкерісінің себептерінің бірі салықты әділетсіздікпен бөлуге байланысты туындады дегенде біз нені тұжырымдауға тырысамыз? Көптеген Дюран, Дюпон, Дюфурлар осы әділетсіздікті айқын сезініп, оның ауыр салмағына қайысып, одан құтылуға тырысқан деп санайтынымыз рас. Бізге олардың сөздері мен әрекеттері белгілі. Осыларға сүйеніп, біз олардың ойларының бағыты, көңіл-күйі, олардың өз жігерін жұмсаған бағыттар туралы қорытындылар жасаймыз. Бұл жерде, біз оны, түйсікпен аңғармап па едік? Біздің «революция себептері» туралы ақпаратымыз, сезінушілік нәтижесінде емес, ойша пайымдарды тізбектеу нәтижесінде емес, осы төңкерісті іске асырған адамдардың жай-күйіне баға бере отырып, біз жай ғана, олардың рухани жай-күйін елестетіп көрдік. Рикерттің айтып отырған «ішкі түйсігі» — оның теориясы қандай да бір мағынаға ие болуы үшін — Лейбництің ілімі бойынша танылған монаданың негізгі қасиетінің өзі болса керек, немесе, рухани макрокосмды елестетуге қабілеттілікті білдіреді.

Осыдан, оның тағы бір салы анықталады: Риккерт теориясы, егер біз «тарихи фактілер» мағынасын рухани өмірдің фактілері деп түсінуге уәделесетін болсақ қана, мәнділікке ие болады. Осыған орай, біздің «тарихи фактілер» түсінігін осылайша шектеуге құқымыз бар ма және теорияның пайдасы үшін біз ғылымға қысым жасап жатқан жоқпыз ба деген сұрақтар туындайды. Осы күмәндерді тойтару үшін қазіргі заманның тарих ғылымының негізгі даму бағыттарын түстеудің өзі жеткілікті. Шынында да, біздің ғылымымыз, тарих — тап осындай, мәңгі және үздіксіз қалыптасады, және бұл қалыптасу толассыз деп мойындауға негізделеді. Бірақ тарихтағы «қалыптасушы» не нәрсе? Ол адам баласынын атқарған кызметінің нәтижесі емес, оның атқарған қызметінің өзі екені анық. Біз құқықтың, өнердің, мекемелердің, мемлекеттік тұлғалардың және т.с.с. «эволюциясы» туралы айтып отырмыз. Бірақ бұл тек біздің нағыз ойымызды ауызша, қысқаша бейнелеудің әдісі ғана емес пе. Осы және осындай ауызша формулаларды, бақырды алтын деп тікелей қабылдап жататын және біздің тарихи құндылықтар туралы пікірлерімізді қағидаға айналдыратын тарихшылардың табылатыны да, ештемені өзгертпейді: теория — ғылым болып саналуы тиіс, бірақ ол жаңсақтығы анық мәліметтерге сүйеніп құрылмауы тиіс.

Тарихтың ақырғы теорияшылдары, Трельч пен Герингтің формулаларын ашудың өзіне саятын, кез-келген тарих — мәдениет тарихының өзі деген пікірге негізделген және бұрындары Вико айтып кеткен көзқараспен катар келетін, бұл жердегі адамзат тарихына деген кең көзқарастан, бұл тарих, stricto sensu тарихы — өзінің мағынасы жағынан ғана емес, ресми түрде де, басқа да идиографиялық пәндердің қатарындағы тәуелсіз ғылым болып табылатындығы, және сондықтан, өзінің жеке теориясы болуы тиіс екендігін екенін көреміз. Сондықтан Де-Микелистің Виндельбанд-Риккерт іліміне жасаған сынын шүбәсіз рас деп тануға болмас: ол логика тұғырынан алғанда, stricto sensu тарихы мен lato sensu тарихының арасында айырмашылық жоқ деп көрсеткенде, және сондықтан Риккерт тарихының логикасын бірқатар ескертпелер жасамай тұрып қабылдау — жөнсіз дегенде, хақ айтады. Дегенмен ол, тарих теориясы кез-келген тарих үшін маңызды болуы тиіс деп, жаңылыс кеткен еді. Адамзат тарихының мазмұнынан, оның логикалық емес, гносеологиялық және психологиясының теориялық ерекшеліктері де айқындалады: мәдениет өмірін түсінуді білдіретін мағынадағы тарихи түсінік ішкі түйсікке негізделген ерекше түсініктің өзі болып табылады, және осыған байланысты, Лейбництің монадологиясының гносеологиялық қағидалары оның өзіне тән теориялық-танымдық постулатының өзі болып табылады. Тарихтың логикасын құруда қанағаттанарлықсыз Виндельбанд пен Риккерттің ілімі, тарихи түсінудің және дәл, біздің заманымыздың тарихи түсінігінің ішкі мән-мағынасын айқындау ишараты ретінде, үлкен мағынаға ие. Тарихтың жалғыз және бұлжымас теориясы жоқ және болуы да мүмкін емес. Жоқ болатыны - тарих әр заманда әр түрлі түсінілетін. Теория тәжірибеден бөліне алмайды, әйтпесе теорияның қажеті қанша? Және Лампрехт талап ететіндей, ғылымдарға заң жариялап, de lege ferenda деп айтуға жол бермеу керек. Одан, тәжірибені қадағалап, ғылымның өзінде қылаң бере бастаған даму бағыттарына мұқият болып, ғылымның дамуы барысында анықталатын, олардың арасынан — үміт артуға тұрарлығымен және өміршеңдігімен, сондай-ақ келешектілігімен ерекшеленетін бағыттарға бейімделуін талап етуге болады және талап ету қажет те. Бұндай бағыт, әрине, бара-бара өршіп келе жатқан, тарихты спиритуализациялау, немесе, сөздің ен терең мағынасындағы, бара-бара ашылып келе жатқан, шынайылыққа ұмтылудың өзі болып табылады. Бірінші очерк, осының барлығын көрсету және казіргі кездегі тарихи түсініктің мән-мағынасын анықтаудан тұрады. Келесі очерктер тарих ғылымы теориясының басты мәселелерін талдауға арналады, - дәлірек айтқанда, әр түрлі тұғырлардан алынған бір мәселені қарастырады. Міндетті булай шектеудің де өз себептері болуы тиіс.

Біз «тарих» сөзі, материалды әлемнің үрдістеріне немесе, «табиғат әлеміне» де, рухани өмір құбылыстарына да бірдей қатысы болуы жағынан, екіұшты болып табылатындығын көрдік. Ол тағы, «тарих» — өткен туралы хикая және осы өткеннің өзі болып табылатындығы жағынан да екіұшты болмақ. Бұл екі ұштылық, тарихи үрдістің теориясы - тарихи таным теориясынан көмескі және бұлыңғыр ажыратылған, тарих теориясы жөніндегі көптеген еңбектерге өз таңбасын қалдырған-ды. Тарихтың түпкі негізі — әлемінің құрылымы, әлеуметтік және саяси айырмашылықтардың, адам баласының әр түрлі қызмет салаларының шығу тегі мен дамуы және т.б. туралы сұрақтардың, тарихи таным теориясына жатпай, тарихи процестің теориясына, тіпті, қажет десеңіз — әлеуметтануға жататыны, әлден белгілі. Сонымен бірге тарих ғылымының теорияшылы осы сұрақтарды назардан тыс қалдыра алмайтындығы анық, өйткені олар осы теорияшыл айналысатын ғылымның мағынасының негізіне қаланады. Бірақ, бұл жерде, таза кездейсоқ, былайша айтқанда, техникалық қасиеті бар қауіп жасырынып жатыр. Осы тектес сұрақтарды әдетте — тарихнаманың қазіргі замандық жай-күйіне тіптен де тән емес, көзқарастар мен әдістерді қолданумен — алғашқы қауымдық мәдениет деп аталатын тарихтың мысалдарын келтіру арқылы арнайы талдайды, сәйкес түрдегі шығармаларды материал ретінде зерттеуге баса назар аударған тарих ғылымының теорияшылы, ғылым эволюциясының шынайы ағымын байқамай қалу қаупіне ұшырауы мүмкін. Тарихи ортақтастыру деп аталатын еңбектерге арналып жазылған, Трельчтің өз еңбектерінде беретін осындай ерекше түсінік, менің пікірімше, фактілермен тіптен де үйлеспейтін, біз тарих философиясының қайта өрлеу жолында турмыз деген тұжырымға негізделетін сияқты.

Біз бұл жерде өте бір маңызды тұғырға жақындадық. Тарихнаманың жиіректе дағдарыс деп аталып келе жатқан бетбұрыстарды басынан кешіп жатқаны баяғыдан белгілі. Ол дағдарыс жалпы сипаттағы еңбектердің айтарлықтай азайтылуына негізделіп, монографиялық әдебиеттің басым болып, ғылымның өте-мөте айрықшалануынан тұрады. Және «тарихи топтау» деп аталатын, көмескінің негіздерін іздестіру (мыс., ақпараттық мағлұматтар мен библиографиялық, материалға бай, бірақ автордың «топтау » түсінігінің астарында нені ұғынатынын аңғару қиынға соғатын, Н. Вегг, La Synthese Historique атты, белгілі кітапты қар.,) ретінде, қазіргі заманымыздың басты мақсаты деп танылды. Осы кітап, негізінен, тарихи синтез мәселесін қарастырумен айналысады. Әрі қарайғы мазмұндау барысында, тарихи синтез бен «тарих философиясы» бір мағына емес екендігінің, анық көрінетіне үмітімді үзбей келем; дегенмен «тарих мағынасы» немесе бір мағынаны білдіретін, «тарих философиясы» атты мәселеге деген ұмтылыстың бәсең тартуы тарихнаманың казіргі замандық дағдарысында едәуір басым рөл атқарғанын айта кеткен жөн, және Трельчтің осыған қатысты пайымы әбден дұрыс екен. Алайда Трельч тарих философиясының қиындыққа толы өрлеу жолындағы дағдарыстан шығу жолдарын қарастырса, мен тарихи ойдың дамуы барысында — тарих ғылымы тарих философиясынан бірте-бірте және айтарлықтай алшақтап келе жатқаны дәлелдене түседі деген көзқарас тұғырымды ұстанып келем, айтулы неміс теорияшылының көзқарасы және менің пікірім арасындағы алшақтық бастапқыда көрінгендей аса елеулі емес, және тек терминологиялардың арасындағы айырмашылықпен ғана ерекшеленеді. Материалды іріктеу және кітабымды құрастыруды негіздеу үшін мен осы тұғырмен шектелуді ұйғардым.

Ең алдымен «тарих философиясы» деген не? Жалпы қолданыста, тарихи құбылыстарды ұғыну, мәдениеттің өрлеуі мен құлдырауын белгілеуге тырысу әсіресе іс бірнеше жылдар аралығын емес, қандай да бір айтарлықтай кезенді қамтығанда, «тарих философиясына» қатысты болады. Және егер тарих философиясын осылайша түсінер болсақ, онда өзінін міндетін тек мәтіндерді салыстырумен ғана шектелетін білімдарларды санамағанда «тарих философының» нағыз өзі болған бірде-бір тарихшыны білеміз бе? Өзінің зерттеп жатқан құбылыстарына немқұрайлы қарайтын және материалдарды өзінің нанымдарына, шынайылыққа деген жиреніші мен ұнамдарына қарамастан іріктейтін, және өркендеу туралы, еркіндікпен қажеттілік туралы ойлар санасын толқытпайтын, және басқаша айтқанда, өткен шақ пен казіргі кезді, өткен шақ пен болашақты байластырмайтын тарихшы болмас. Бенедетто Кроче, кез-келген тарих — «қазіргі заман тарихы», немесе өмірді түсіну, немесе «философияның» өзі болып табылады дегенде, өте дұрыс айтады. Өмірмен еш байланыссыз тарих — тарих емес, «жалған тарих», «хроника». Бірақ Кроче «философия» мен «тарих философиясын» ажыратады. Парламентке римдік университетте «тарих философиясы» кафедрасын ашу туралы заң жобасы енгізілгенде, Кроче бағзы заманда келмеске кеткен пәнді, тіпті Г.Ферро сияқты кандидат үшін тірілтудің еш мағынасы жоқ деп дәлелдеп бақты. Тарих философиясы кайта жанданды деп ойлайтын Трельчтің оның шығу тегі туралы пікірі толықтай Крочемен сәйкес келетіні қуантады. Бұл өте маңызды. Тарих философиясы белгілі мәдениет дәуірінің жемісінің өзі болып табылады; және біз терминологияның бұлыңғырлануынан ада болғымыз және қолданатын түсінік туралы өз-өзімізге толықтай есеп бергіміз келсе, біз тарихи тағдырларға жататын мәліметтерден, «тарих философиясын» анықтауға қажетті материалдарды шығаруымыз тиіс.

Тарих философиясы біздің мәдениет шеңберіміздің халықтарында христиандықпен бірге пайда болды, және жалпы, христиандық философияның өзі болып табылады. Оның негізгі мақсаты барлық космостық және тарихи өмірдің өзін провиденциалдықпен жетектеу мақсатынан турады. Болжалмас Тірлік барлығының тағдырын белгілеп қойған, және мақсаты, жолдары беймәлім, сыр ашумен танылатын жазмыш түсінігінде — еркіндік пен қажеттілік антиномиясы шешіледі. Барлығы да, соңғы жоғарғы, сонымен бірге жалпылай және тұңғыш себепкер мақсатқа қарай ұмтылады. Осындай тарих пен қандай болуы тиіс тарих бүтіндей сәйкес келеді. Августинде, Оттонда, Иоахимде, Боссюэнде тарих философиясының кескіні осындай болып табылады. Ол жалпыға ортақ қозғалтқыш пен жалпыға ортақ түпкі мақсаты ретіндегі Абсолюттің бар екендігіне, және Абсолюттің әрекеттену кеңістігі ретіндегі Космостың бар екендігіне нық сенуге негізделеді.

Осы тұжырымдамаға сәйкес, табиғат әлемі мен мәдениет әлемінің бір-біріне иерархиялық түрдегі қарым-қатынасы, өзінің жалғыз, Ең әуелгісімен байланысады. Ой адамға - тарихи үрдістің эмпиризмдік субъектісіне табиғаттың қызметі қаншалықты қатысты екендігін білумен қанағаттанатын. Бұл дүниетаным талқандалғаннан кейін, тарих философиясы жаңа негізде қалыптасады. Гердер мәдениет әлемі мен табиғат әлемінен ерекшелеп, әрбірін жоғарғы Құндылық әлеміне имманенттілігін іске асыру кезіндегі екі түрлі саты ретінде қарастырады. Оның тарих философиясы XVIII ғасырдың христиандық теологизмі мен механикалық детерминизмін үйлестіруге бағытталған талпынысқа негізделеді. Осындай іштей бітіспес негіздерден, позитивші-эволюцияшылдардың мәдениет әлемі, «ішкі байланыстардың сыртқыларға бейімделуінің» нәтижесінде, табиғат әлемінен бастама алады деген тұжырым қалыптасады. Тарихтың бұндай философиясы, рухани негіздердің бағынымсыздығын түсінбеу және мойындамау сияқты,дөрекі қателікке негізделген. Осылайша, Спенсердің тарих философиясы, Гегелдің көзқарас жүйесіне қарағанда, бір адым кері жылжу сияқты болды. Гегель «мәдениетті» тарихтан бөліп-жарып, тарих философиясын нағыз философиядан ажыратып, оған өзінің көзқарас тұғырын теліді. Табиғаттың көзсіз дамуы мен тарихи дамудың арасында зердемен ұғынып болмайтындай түпсіз тұңғиықтай алшақтық жатыр, немесе тарихи даму зерденің айқын нышаны анықталатын жерде басталады. Бірақ тарих философиясын осындай алдын-ала жорамалмен құрастыру, немесе эмпиризмдік тарихтың Рухтың өзін-өзі танудың даму үрдісі ретіндегі, зерденің қалпына келтіретін тарихымен сәйкес келуін дәлелдеуге, Гегель еш дәлелдерсіз және айқындылыққа қарамастан, тарихи даму заманындағы жылжу кезеңін, Рухтың өзін-өзі танудың уақыттан тыс логикалық кезеңдері деп тану арқылы ғана қол жеткізген еді. Тарельч болса Гегельдің философиялық-тарихи жүйесін қорғамағанымен, оны жазықсыз айыптаған жазғырушылықтан ақтауға тырысады. Ол Гегельдің априорлық диалектикасын тарихи зерттеулерді ығыстыру үшін емес, тарихи материалдарды түсіну мен тәртіпке келтіру құралы ретінде пайдаланды. Сондықтан Гегель қазіргі шаққа ғана тоқталып, болашақты болжауға тырыспайды. Оның тарихты рационалдастыруы тарихи үрдістегі иррационалдықты, кездейсоқтықты жоққа шығармайды. Бұл Гегельдің, біздің бақытымызға орай, «тарих философы» ғана емес, сонымен катар тамаша тарихшы да болғанын және бойындағы тарих философының қасиеттері оның тарихшы қасиеттерін жабырқатпағанын тек дәлелдей түспек. Дегенмен иррационалдық, «кездейсоқ» немесе жиіректе жай ғана — дара нәрсе, «тарих философы» ретіндегі ол үшін қандай да бір рационалдастыруға көндікпейтін қалдық сияқты — болмашы, оның құрған түзілісіндегі бір бөгеуіл сияқты (ал бұл оның міндетіне қарама-қайшы болып табылатын) болатын. Және ол өзінің құрылысын тек, бүтін бір эпохалар мен бүтін бір мәдениеттерді пида қылу арқылы ғана сақтап қалғанды. Трельч тұжырымына қарама-қайшы болатын, менің ойымша, Гегельдің еңбектеріндегі тарих философиясы өзімен-өзі жеткілікті жүйе болмағанымен, оның дүниетанымының бір бөлігі, философиясының өзі болса керек, сондықтан оның диалектикасы ол үшін тек әдіс қана болмаған-ды. Оның жүктеген міндеті бойынша, тарих философиясы осы атқа әбден лайықты құрылым болуы тиіс немесе шынайы тарих таным-білімін түзетін, сақталған материалдың берер мүмкіндігінің барлығын қолданып, тарихты еш қалдықсыз, бүтіндей зерделеу қажет. Гегель тарихи процестің жалғыз рет және қайталанбастығына табандайтын. Сондықтан да ол үшін «мінсіз» тарих, Виконың тұжырымдағаны сияқты, «мәңгі, немесе тарихи дамудың кез-келген топтамасының түрі, нобайы болып табылмайтын, бірақ түпнұсқалық, шынайы тарих болатын.

Гегель тарих философиясын қалыптастырғысы келген сияқты, бірақ ол тек ішінара мәдени-тарихи топтаманы ғана калыптастырған-ды. Шынайы тарихтың құрылымы, сонымен бірге оның философиясы да болды және оны метафизикалық негізге қалау мүмкін емес-ті.

Маркс болса өзінің тарихи-философиялық құрылымын жасағанда, бастаманы шынайы тарихтан алады. Егер Абсолют — абсолютті әлеуметтік ақиқат болса, ол экономикалық қарым-қатынастардың иманенттік диалектикасының немесе өзінің заңды қажеттіліктерінің арқасында, Жақсылық пен Жамандықтан тысқары өтіп жатқан үрдістің нәтижесінде іске асырылуы тиіс. Оның еңбектерінде, тарихтың христиандық философиясына керісінше, адамзаттың Құдайдың патшалығының басталуына ешбір рухани дайындығы жоқ: үйлесушілік - қандай да бір түсініксіз түрде — бөлек әлеуметтік элементтердің өзара өшпенділігінен туындап, және рухани өркендеу Жақсылықтың салтанат құруының алғышарты емес, оның нәтижесінде туындайды дейді: бұл — сана да, ұждан да қорыта алмаған қателік және оның қайғылы, үміт артуға тұрмайтын парықсыздығы біздің күніміздің тәжірибесімен дәлелдене түскен еді.

Тарих философиясы қаншалықты тырысқанымен де, оның айтарлықтай және қажетті нышандары келесіге негізделеді: эмпиризмдік тарих, жоғары абсолюттік құндылықтардың іске асырылуының бірте-бірте дамыған үрдісі ретінде танылады; бұл үрдіс қажет те, ақылға сиымды да болып табылады; оның осы мағынасы бүткіл адамзатты қамтуы тиіс, бұл жерде, тарих өз мағынасында — абсолюттік немесе жалпы адамзаттық құндылықтарды іске асыру үрдісін білдіретіндіктен, адамзаттың белгілі бір бөлігінің географиялық және хронологиялық шарттары бойынша, «тарихтан» оқшауланғанын түсіну мүмкін емес. Тарихтың христиандық философиясында, тіпті, барлығы теріс қараған халықтардың өзі, өз тарихын мән-мағынасыз өткерген емес-ті: олар ұнамсыз мысалдар ретінде келтіріледі. Вольтер мен Гердердің айтуы бойынша, әрбір халық мәдениеттің асыл қазынасына өзінің үлесін қосып жатады. Маркс болса еуропалық пролетариат өзін-өзі азат еткеннен кейін бүкіл қаналған адамзатты да азат етеді дейді. Гегель де тарихтан бірқатар халықтар мен мәдениеттерді шығарып тастап, еуропалық мәдениеттің жетістігі деп, жергілікті және уақыттың мағынасын емес, жалпы адамзаттық және мәңгілік мағынасын біледі.

Трельч осыған дейін жасалған, бұндай ойдағы тарих философиясын құруға деген талпынысқа қатаң сын айтқан-ды; бірақ ол тарих философиясынан бастартпай, оны қайтадан құруға шақырады. Тарих философиясы іске асырылмас талаптардан, Мұраттың әмбебаптығы мен шүбәсыздығынан айнуы керек; ол дүниежүзілік тарих философиясынан, адамзаттың тек қана бізге белгілі және қызықтыратын бір бөлігінің тарих философиясына айналуы тиіс; оның бастапқы нүктесі болып табылатын құндылықтар, априорлық болып қала бергенімен, абсолюттік және уақыттан тыс болуын доғармақ. Тарихтың бұндай философиясы, өзінің осы уақытқа дейінгі мағынасына ұқсастығы аз, осыған орай, осындай жаңсақтықтан ада болу үшін, бұл жерде тарих философиясын емес, тарихи топтама туралы сөз қозғасақ, дұрысырақ болмас па деген сауал туындайды. Бірақ Трельч, осы екі мағынаны бір-бірінен анық ажыратады: «тарихшы-эмпирист, — дейді ол, — ең алдымен қолданыстағы (тарих философиясының) мағына мен құндылығын қозғайды,... тарих философы іске асырылуы тиісті құндылықтардың жүйесімен айналысады»... Дегенмен, бұл жағдайда, «тарих философының» қарапайым философ-моралистен, құқық философынан, педагог және т.б. несімен ерекшеленеді екен? Менің адамгершілік ар-ұжданым айналамдағы әлеуметтік өтірікке наразы болуы мүмкін, және тарихи дамудың бізге белгілі қарқыны менің жетістікке жетуімді екіталай ететінін білетін-білмейтініме қарамастан, оған қарсы шығуыма түрткі болары рас. Тарих маған өзінің «сабақтарымен», жеке басыңның бастамасы мен өз-өзіңе және өз ісіңе деген сеніміңнің мықтылығы қаншалықты маңызды екендігін көрсетіп, тек бір жағынан жігер бере алады. Бірақ бұл мақсатта, Трельч айтып отырған тарих — «еуропалық адамзаттың даму жиынтығын» емес, Плутар пен Макиавелли түсінігіндегі тарихты қолданған жөн. Ал Трельчтің бұл тарихының, қандай да бір жағынан болмасын, маған бір пайдасы болсын десем, ондағы құндылықтарым іске асатынына немесе өркендеу көзқарасынан қарастырылатынына, менің үмітім сенбеуі тиіс.

Осылайша, «тарих философының қарапайым тарихшыдан қандай нышандармен ерекшеленетінін қорытындыласақ, ол адамзаттың (атап айтқанда, дәл еуропалық адамзаттың) өркендеуіне сенеді екен. Бірақ Трельч өркендеу туралы айтқанда, үлкен сақтық танытады: қайта, ол «Батыстың» кайта өркендеуін теріске шығаратын Шпенглердің күйректік тануының негізсіз екендігін дәлелдеуді артық көреді; ол еуропалық мәдениеттің өркендеуі сөзінің орнына, бір мағынаны әсте білдірмейтін «дамуы» немесе «өнімдігі» (Aufbau) сияқты түсініктерді қолданады: сондай-ақ тек Софоклы ғана бар сол ежелгі гректен, Софоклымыз да, Данте, Шекспиріміз де, Толстойымыз да бар, біздің рухани байлығымыз артығырақ екені әлден белгілі, және осы ақиқатты зерделеу үшін, «тарих философы» болудың да қажеті жоқ; бірақ біздің тарих ағымымен бірге, шығармашылық жағымыздан да баи түсетінімізді дәлелдеудің өзі әлі аз. Трельч будай міндетті мойнына алуға жүрексінген сияқты.

«Тарих философиясын» қорғауда, оның көңілі басқа тұстарға ауады. Адамзат тарихы мұратымызға жақындаудың негізгі майданына айналмағанымен де, Еуропа тарихы осындай мұраттардың бар екендігін растай түседі. Сонымен, тарих құндылығы, одан біздің белгілі мұраттарды танитынымыз бен ол мұраттарды бөліп алатынымызға негізделмек пе? Трельч осыны айтудан да тартыншақтайды. Ол, жоғары құндылықтардың абсолюттік және барлық жерде, барлық кезде мағыналы болмағанына қарамастан, априорлық және өзін-өзі анықтаушылық қасиетке ие болып қалады: олар біздің ішкі тәжірибемізде анықталады және олар біз үшін объективті болып табылады деп, табандайды. Олай болса, онда бізге «тарих философиясының» қажеті қанша? Өз-өзімізді тексеру үшін бе? Әлде «дәлелдеу» үшін бе? Сонда, өзін-өзі анықтаушылық қасиетімен ерекшеленетінді «дәлелдеудің» қажеті қанша? Әлде бұл біздің адамгершілік, саяси, құқықтық құндылықтарымызды «объективті» ақиқаттардың дәрежесіне жеткізу үшін қажет пе? Трельч мәдени кұндылықтардың объективті сипаты туралы бір емес, бірнеше рет айтқан-ды. Дегенмен «объективтілік» екіұшты түсінік болып табылады. «Еділ — Каспий теңізіне құяды». «Өтірік — пасықтыққа жатады». Осы екі ақиқат объективті. Бірақ, біріншінің объективтілігі сезінушілік тәжірибемен дәлелденсе, ал екіншісінің объективтілігі іштей тәжірибе арқылы танылады. Сонымен қатар, дүниетанымды қалыптастыруға және тәжірибелік қызметтің мықты адамгершілік негізін қалауға бағытталған, тарих философиясының мағынасы туралы Трельчтің ілімінің мәні, осы ғылым көмегімен, екінші дәрежедегі ақиқаттарға бірінші тектегі объективтілікті беру мүмкіндігін қалыптастыруға саяды. Бұл қалайша мүмкін? Трельч бұның арғы жағында жатқан қиыншылықты жазбай таныды. Егер біз адамзаттың тарихын қалпына келтіре отырып, өзіміздің априорлық көзқарастарымыздан арыла алсақ, және бұл тарихқа, Ай немесе Марс тұрғынының беймәлімділігімен қарауға қабілетті болсақ, бұл қиындық атымен болмас еді. Ал шындығына келсек, біз осы жерге қалыптасқан антиномияны өзгертуге дәрменсізбіз, ол антиномия «тіршілік үрдістерінің бірлігіне сүйеніп және ол шынында да дәлелді болғандықтан, біз үнемі, өткенді қазіргінің тұғырынан, қазіргіні өткеннің тұғырынан қарастырамыз. Бірақ бұндай антиномия барлық жерде бар болса, бұл жерде де, нәрселердің түпкі негізінде де бар, және міндеттің шешімін табудың шарты ретінде — өткен мен қазіргіні, не¬месе өзіңнің шығу тегіне қарай өткенге жататын, бірақ әлі де бар нәрсе мен шығу тегіне қарай казіргі заманға жатқандығына қарамастан, көнелік рухымен тұтас нәрселерді, бір-бірінен дұрыс ажырата білуге сондай қажетті дивинацияға қабілеттілік пен сезімталдықты талап етеді». Сұрақ бөтен біреудің психикасын танып-білу мүмкіндігін анықтау сияқты, негізгі гносеологиялық мәселеге саяды. (жоғ. салыст.) Бұл мүмкіндік, Мен — монада жаратылысымен ашылады. «Басқа біреудің рухына жататын нәрсені — біздің баршаға ортақ санамен бара барлығымыздың аркасында, өзіміздің жан-дүниемізге енгізіп, оны өзіміздің өміріміз сияқты сезінумен қатар, бөтен монадаға жататынын ұмытпайтын болсақ қана, тани аламыз», сонымен қатар бұл жерде дереу, «әрине, қателіктер де кетуі мүмкін» деп ескертеді. Бірақ та, тарихшы-философ үшін, Лейбництің гносеологиясының көзқарасын қолдану көп нәрсе бермесі рас. Трельч формуласын екі түрлі түсінуге болады: ортақ психологиялық әлемге жататынының арқасында бір монаданың екінші монаданы түсінуі ретіндегі, әрбір белгілі монаданың басқа, қалған рухани бірліктермен жақындастыратын интуициялық танымын шамалау. Немесе, жалпыны — оны қандай да бір нақты монадалардың эмпиризмдік шынайылыққа сәйкес келер-келместігіне қарамастан, барлық мүмкін монадаларды шығармашылықпен жаңғыртуға қабілеттілік ретіндегі, жеке мен іске асырылудың барлық мүмкін болатын жағдайларды ықтималдықпен тану деп қабылдауға болады. Өздігінен бұл гносеологиялық қағида, мысалы, менің құрған «Италияның қайта өрлеуі» бейнесінің, барынша, өткеннің нағыз «өрлеуіне» толықтай сәйкес дегенді білдірмейді.

Осылайша, гносеология өздігінен, тарих философиясына емес, мәдениет философиясына қарайғы жолды ашады. Ақырғысын құру үшін, шарасыз жағдайлар тізбегін үзу мүмкіндігін беретін, тағы да қандай да бір теориялық дәлелдер қажет болуы мүмкін. Менің қолымдағы тарихи материалдың ретсіздігін тек құндылықтардың қандай да бір қарқынын ың ауқымы болса ғана, тәртіпке келтіруге болады. Материалды өз құндылықтарыма жатқызу арқылы, осы қарқынды ауқымды пайдалана отырып, тарихи үрдісті құрастырғанда, мен - көз алдымда түзілген тарих бейнесін қолдана отырып, жұмысымның негізіне қаланған осы қарқын ауқымын тексеремін! Қазіргі заманда, әртекті ойлар бағыты, «идея-күштер», нанымдар мен сенімдер бірігіп, тартысып жатады. Мен дара тұғырдағы болумен катар, ұжымдық та, позитивистік көзқараста болумен катар, діни болып табылатын тарихты құра алмаспын. Бірақ мен осындай бөлек-бөлек алынған көзқарастардан бірнеше параллелді тарихи жиынтықтарды құра аламын, сонымен бірге формальды түрде — логикалық және әдіснамалық түрде — бұл жиынтықта бірдей дәрежеде кіршіксіз болғандықтан, мен әрбір менің алған қарқын ауқымымның идеалдың салыстырмалы құндылығын анықтайтын белгілерді таба алмаспын. Бұдан шығар жол қайсысы? Трельч бұл жолды, оның бөлшектенген түрінен дүниежүзілік-тарихи көзқарас тұғырына (белгіленген шектеулі мағынада) ауысуынан көреді. Тарихшы бөлшектенгеннен және уақыт ішінде шектеуліден аулақтап, асқақтай түсуіне қарай, оның дүниетанымы да ұлғая түспек, алдында казіргі заман мәдениетінің, тіпті ең шалғай жатқан қайнар көздер ашыла түскеніне қарай, оның ауқымы да еселене түспек: ол «қарама-қайшылықтардың тура келуі» идеясының мән-мағынасына аңдай бастап, конфессионализм, партиялық, сословиялық және ұлттық т.б. ерекшеліктерден бас тарта бастайды. Менің түсінгенімше, Трельчтің көзқарасы осыған сайса керек. Дегенмен де бұндай ой жүгірту тек дүниежүзілік-тарихи синтезді талдағанымен, оны нақты бір тарихи үрдісті теологиялық-қазуалды пайымдамасын құруға қажетті негіз ретінде қарастыратын болсақ ол дүниежүзілік тарих философиясына дәлел келтірмейді. Бұндай пайымдау логикалық тұғырдан тек абсолюттік ауқымды қолдану арқылы және осыған байланысты, әлемдік даму тізбегінің ажырамас бір түйіні ретіндегі адамзат тарихын енгізу арқылы ғана сыйымды болмақ. Тарих әлемі біз үшін бағынымсыз және дербес болсын. Ал шындығына келсек, ол қандай да бір ақылға сыймайтын түрде, табиғат әлемімен байланысты. Біз бұндай байланысты бірден түсініп және анықтай алмаспыз, және бұл қабілетсіздігіміздің аркасында, біз тарихтан оқиғаны бөліп ала алмаймыз. Өтіп кеткен оқиғалар, дегенмен біз үшін, қисыны бар жалғыз оқиға емес, іске асырылуы мүмкін, көптеген оқиғалардың бірі ғана болып табылады. Осылайша, тарих философиясын құтқарып қалу және оны қазіргі замандық таным теориясы мен казіргі замандық дүниетаным негіздерімен үндестіру үшін жасалған, Трельчтің ұсынған құндылықтар-ауқымдарды тұжыруға деген талпынысы өз-өзінен философияны жоққа шығарады.

Қазіргі замандық ғылыми дүниетанымда тарих философиясына жол жоқ және ол орын алмауы да тиіс. Трельчтің барлық шеберлікпен жасалған және терең ойлылықпен жасалған құрылымы, «тарих философиясын» негіздеуге емес, басқа бір нәрсені: бір жағынан — жалғыз мағына — таза танымдық мағынаға ие болып табылатын, өмір қозғаушы идеалдардың тәжірибелік жарамдығының және құндылығының амандығына кепіл бермейтін, тарихи жиынтықты, екінші жағынан — шыққан тегіне қарамастан, сондықтан, былайша айтқанда, метатарихи көзқарас тұғырында тұрған, мәдениет философиясының негізделуіне әкеледі. Тарих философы сияқты, эмпирист-тарихшы үшін де, Дантені даралау — оның 1265 жылы Флоренция қаласында туып, 1321 жылы Равеннада қайтыс болғанын анықтауды білдіреді. Мәдениет философы үшін, Дантенің Флоренцияда ма, әлде Парижде ме, 1265 жылы ма, әлде 1865 жылы ма, қашан және қайда туғаны, мүлдем бәрібір. Мәдениет философы үшін, егер олар шынайы құндылықтар болып табылса, немесе біздің санамызда өмір сүріп жатса, барлық кұндылықтар қазіргі замандық болып табылады.

Осымен әлі аяқтамаймыз. Тарих — эмпиризмдік тарих немесе тарих философиясы — және мәдениет философиясы әр түрлі тәсілдерді қолданғанымен, бір материалды қолданатынына қарамастан, олардың материалдары бірдей емес. Нақты мағлұматтардың арасынан тарих пен мәдениет философиясы, әртүрлі шарттарға сүйене отырып, өз таңдауын жасайды. Трельч алғашқы қауымдық адамзат тарихы деп аталатын, «жер тарихы» сияқты жүйелі түрде құрылатын, қандай да бір оқшаулау кеңістік пен уақытта орын алатын тарих—нақты, белгілі бір кеңістік пен уақытпен байланысқан үрдіс ретінде құрылатын, дүниежүзілік тарихқа «кіріспе» ретінде енгізіледі; — оның үстіне, жүйені булай бұрмалау еш жақсылыққа әкелмейді, өйткені бұл алғашқы қауымдық адамзат туралы біздің білетініміз, жалпы мәдениеттік шығармашылықтың болмысы туралы біздің қалыптасқан түсінігімізді ешбір кеңіте түспесі анық. Біз үшін тарих ежелгі әлемнің ұлы өркениеттерінен басталады. Бірақ Трельч, «дүниежүзілік тарихтан» біздің мәдениет шеңберімізден тысқары жатқан, өркениеттер тарихын алып тастауды немесе оларды сақтаған күннің өзінде, екінші қатарда және тек салыстыру үшін ғана пайдалану керек деген ұсыныс жасағанда, кейде тарихшы ретінде дұрыс айтқанымен, мәдениет философы ретінде ағат кетіп отыр. Не болса да, осы материалды тарихшы өз көзқарас тұғырынан көрсе, мәдениет философы мүлдем басқаша талдайтыны анық. Тарихшыны, мысалы, Жапония тарихының акырғы кезеңі ғана, әлемдік тарих шеңберіне енген кезеңінен басталған тарихы ғана қызықтырады. Ал еуропа мәдениетінің философы үшін, мәңгілікке кеткен еуропалануға дейінгі Жапония, өзінің өнерімен бізді тәнті қылатын XVI-XVII ғғ. Жапония ынтықтырады. «Еуропалық адам» өзінің мәдени тұрмысына қандай да бір жолдармен, бөтен мәдени құндылықтарды сіңіріп, қорытып, өңдеп, енгізуге әуес болғандықтан, және осылайша олар еуропалықтардың өздерінін құндылықтарына айналатындықтан, еуропа мәдениетінің философы үшін, олар еуропа топырағынан жаралғандай ыстық көрінеді. Ал екінші жағынан, мәдениет философы үшін «Өлілер кітабына» немесе «салиқалық ақиқатқа» қызығушылығы сөнген сияқты, бір кездері римдік бревиарийдің де қажеті шамалы болып қалуы да мүмкін; ал тарихшы үшін, осылардың барлығы басты маңызға ие болып қала бермек, өйткені осылардан айырылса, қазір болсын, я екі жүз жыл өтсін, біздің мәдениетіміздің генезисін толықтай түсініп болуы мүмкін емес-ті.





Трельч болса, тарих философиясы мен мәдениет тарихының мәселелерін ажыратпағандықтан, осы айырмашылықтарды ерекшелемейді және осының орнына қандай да жолмен болмасын, тарих философиясын құтқарып қалуға тырысқан-ды. Оның теориялық түрткі себептері түсініксіз. Оның есесіне, тәжірибелік себептері анық. Мен олар туралы будан ертеректе айтып кеткен едім. Бұл жерде ойшыл және өзінің жауапкершілігін толықтай сезінетін Германияның, қазіргі кездегі соншама қауіп төндіріп тұрған Шпенглердің торығушылығына қарсы, дұрыс реакциясын аңғаруға болады. Дегенмен-ақ ғылым көңіл-күйге назар аударып жатқан жоқ. Рухтың пессимистік және оптимистік көңіл-күйін ғылыми түрде «негіздеуге» деген талпыныс ғылымдағы озбырлыққа әкеліп соғуы мүмкін. Шпенглер де осындай жағдайға ұшыраған еді. Ғылымның бөгде және алдын-ала алынған мақсаттарға осындай бағынушылығы, Трельчтің акырғы еңбегінде будан азырақ көрінсе де, үлкен мәнге ие болып отыр. Оның идеялық құрылымдарының негізіне жатқызуға болатын, тарих философиясы не деген сауалға жауап беретін тұжырымы, келесіге саяды: тарих философиясы дегеніміз — тарихи үрдісті оптимистік тұғырдан алу болып табылады. Шпенглер тарих философы емес, сондықтан ол «Батыстың», басқаша айтқанда, Германияның қайта өркендеуінен күдерін үзген-ді. Егер Шпенглер мәдени индивидтердің «морфологиясын» шегіне дейін апармаса; егер де ол кітабын көңілге үміт ұялатар және ешқандай міндеттеме жүктемейтін ескертпелерді жасай отырып аяқтаса, онда мүмкін, Батыс өзінін Ренессансын күтіп алар ма еді, кім білер — мүмкін ол осылайша, «тарих философы» деген атақты да иемденер еді.

Тарих философиясы Абсолюттің тарихтың танудың бір әдісі болар еді. Біздің күндерімізде Клио тым қатал және буған тыйым салған-ды. Бірақ біздің, «тарих сабақтарына» қарамастан, тіпті оларға қарамастан, абсолюттік идеалға деген сенімді гибадат ету құқығымыз бар. Тарихтың жолы бір басқа, ал өмірдің жолы бір басқа. Ал оларды «тарих философиясы» арқылы біріктіруге деген талпыныс — қол жетпес мақсат және оған ұмтылудың да қажеті шамалы.

Тарих философиясының орнын басуға бейім мәдениет философиясы, оған қарағанда оңтайлырақ тұғырда тур. Тарих философиясы, өзінің ішкі құрылымына қарай - жоқ дегенде, түпкі мақсатта — эмпиристік тарих ұмтылған, ақырғы шек болған-ды. Ол тарихи өмірдің барлық жағын сипаттап, олардың бағынымсыздығына қарамастан, жоғарғы құндылықтарға деген қарым-қатынасы және өрлеуге тигізетін әсеріне қарай бағалауы тиіс болатұғын. Мәдениет философы көп нәрсеге ерікті. Мәдени құбылыстардан ол өзінің табиғатына қарай оның ауқымына бүтіндей сәйкес келетін және былайша айтқанда, олардың эмпиризмдік шығу тегіне және кейінгі дамуға деген эмпиризмдік ықпал көрсету-көрсетпеуіне қарамастан, кез-келгенін тандап алуға ерікті. Психикалық әлемде барлығы бірге астасып жатқандықтан, құбылыстарды булай оқшаулау мүмкін емес және жөнсіз деп табандайтын қарсылық танытушылар да табылады. Және барлығының тұтас екендігі де шын; дегенмен, мәдени қүбылыстардың бұндай қауымдастығы неге негізделетінін анықтап алған жөн. Ол, біртұтас психикалық тұрмыстың құрамдасы болуына негізделеді, ал бұл болса — әрбір дәуірдің мәдени стилінің бірлігін анықтайды. Бірақ, бұл берілген дәуірдегі өмірдің әрқилы аймақтары бір ауқымға енгізіліп, бір өлшеммен өлшенуі тиіс дегенді білдірмейді. Бұл жерде, Бруноның философиясының «болмысын» ашып көрсетуге тырысып, осы философияны оның психикалық негіздеріне дейін көтеріп, Ренессанстың психеясы ашылатын, көптеген және әрқилы құбылыстармен органикалық байланысын анықтаған Карсавиннің жөні әбден дұрыс. Бұл жерде ол мәдениет философы үшін қажетті, дайындық жұмыстарын жүргізеді. Дегенмен Карсавин мәдениет тарихынан емес, тарих философиясының тұғырын ұстанады. Красавин үшін сырттай тіршілік қасіретін білдіретін — Бруноның рухани қасіреті, оның еңбегінде батыс христиандық адамзатының діни-философиялық дамысы жағынан емес, жалпылай алғандағы мәдени дәуірдің «Ренессанс трагедиясы» ретінде суреттеледі. Автор орталық нүкте ретінде, Брунодан бастама ала отырып, дәуірге сипат бермей, өзінің тандап алған діни-философиялық тұғырынан сынайды. Осымен бірге, ол тура жолмен аллегоризмге түсіп кетеді («біз индивидуализмнің белгілі бір мағынада ауыру екендігін ұмытып кетіп жатамыз, және Цезаре Борджианың да көрікті келбетін мерездің ізін жасырған бетперде тұмшалапты», немесе Бруноның өмірлік трагедиясы туралы айтқанда: «ол өзінің дұрыстығын дәлелдеп тырысқанымен, төзімі тозғандай ... ол ақиқатты аштым деп ойлайды, ал шындығына келсек, ол қазымыр тақуалармен бостан-босқа тайталасады, Еуропаның көзін аштым деп ойлағанымен, шындығына келсек Италияға асығады», — біреуі екіншісіне кедергі келтіретіндей... ), немесе фактілерге бөгде бір мағыналар беріп, тіпті, түпнұсқалық тарихи түсініктемеге аллегорияларды жанамалайды: «біртұтас әлем бұзылып, алғашқы кездегідей атомдардың бей-берекет және мағынасыз жағдайына қайта оралып, бекем заңдар бұл күшке төтеп бере алмас; оларды атомдаушы сана теңселтіп барады... Жаңа мемлекеттілікті, «Күн шаһары» немесе кішігірім князьдікті құру талпынысы барысында, кез-келген мемлекеттілік қулап, және Италияның ұлттық бірлігі туралы арманы испандық деспотияның ақиқатына айналып барады». <...>

Бірақ біз сол кездері өмір сүрген, қандай да бір саяси қиялды іске асыруға ұмтылған бірде-бір итальяндық князьді білеміз бе? Ал итальяндық ұлттық идеяның қирауына келер болсақ, онда автор, ең алдымен, осыған дейін берік орныққан, бұл жерде шешуші күш болып католицизмнің әмбебаптық идеясы табылады деген Макиавелли айтып кеткен және Ранкенің данышпандықпен дамытқан ойды алдын-ала тойтаруы тиіс еді.

Тарих философының тарихи материалмен байланысы тығызырақ болғанына қарай, мәдениет философына қарағандағы ажарсыз тұғыры, тағы бір нышандардан байқалады. Екеуі де мәдениетті кез-келген өлшеуішпен, діни, философиялық, этикалық және эстетикалық жағынан өлшей алады. Дегенмен мәдениет философына қарағанда, тарих философы қорытындылардың тұтасу ағаттығына ұрыну қаупіне жиірек ұшырап жатады: «(жаңа адамның) батырлық сана-сезімі, бір кездер Арентиноның фанфаронадына айналып, және Микель-Анджелоның канонының шегінен асуға ұмтылған жаңа адам, Баччио Бандинеллидің сұрықсыз сұмына айналады». Бұдан бірнеше жол төменіректе, автор Ренессансқа жалпы баға береді: «ол (Ренессанс дәуірі) — гүлдену емес, күштердің сұйылу кезеңі»... Сондықтан жоғарыда келтірілген сөздердің астарында, құр аллегорияға қарағанда, басқа, одан маңыздырақ бір магына жатқанын көреміз: ал бұл — Қайта өркендеу өнеріне деген эстетикалық үкімнің өзі болса керек. Адамзат данышпандығының барлық, тіпті, ең улы жетістіктерінің өзі шектеулі, және белгілі бір бағытпен жеткен кульминациялық нүктеден төменге қарай құлдырау басталады. Осы тұғырдан, Микель-Анджело болса, Бачиио Бандинелли үшін жауапты болып табылар, дегенмен, оның өзінің эстетикалық құндылығы кеми түспек емес-ті. Егер классикалық өнердің жолында, тек бір декаданс болып, одан кейін көп ұзамай-ақ, шынайы жолдардағы жаңа көркемдік гүлдену пайда болса (бұл жерде «күштердің сұйылуы» туралы сөздің керегі не?), Микель-Анджелодан әрі қарай бұл бағытта жылжу мүмкін емес болғандығынан ғана.

Мәдениет тәсілінің құлдырау көріністерін зерттеу әдісі өте жемісті келеді: құлдыраушылар белгілі мәдениеттің шектеулігі, өзіне тән трагедиясының көрініс алатын нышандарын ақырғы шегіне дейін шарықтатады. Сонымен бірге Карсавин «Ренессанс қасіретін» басқаларға қарағанда, тереңірек бойлап түсініп және сипаттағанын айта кеткен жөн. Ол бүкіл өз заманындағы мәдениеттің негізгі мәселесі деп түсінетін «Ренессанс қасіретінің шешімін табу» мәселесіне де жіті көңіл аударған-ды. Алайда, менің пікірімше, бұл жерде де, кез-келген тарих философына тән, философиялық және нағыз тарихи көзқарастардың тұтасып кетуін байқауға болатын сияқты. Өмір — біздің құрған жоспар-жобаларымыздан әлдеқайда күрделі болып келеді. Және оны бір уақытта философиялық жағынан да, тарихи жағынан да, өзінің алуан-түрлі құбылыстары мен басты даму бағыттарымен бірге, барлығын қамтуға — біздің шамамыз келер емес. Ренессанстың «дарашылдығы» «қасіреттердің» бірін емес, бірқатарының туындауына себеп болған-ды, олар: шектелген болса да, қуатты және өмірлік дәл ғылымның пайда болуына әкелген, діни ой-пікір қасіреті; сосын, үш ғасыр бойы өз «шешімін» таба алмаған, итальяндық мемлекеттіліктің қасіреті; және, сеисеттеченто атты сүйкімді өнермен шешілген, классикалық өнер қасіреті, егер оларға осы «шешімдер» тұғырынан қарайтын болсақ, осылардың барлығының арасындағы ортақ нышан мардымсыз-ақ. Жоғарыда айтылып кеткен жеке өмірлік аймақтардың салыстырмалы түрдегі бағынымсыздығы туралы тағы ескертіп қою керек, әр түрлі тарихи жоспарлардың үйлесімсіздігіне саятын автономдықтың өзі, тарихты өмірдің әрбір берілген сәттегі, барлық құбылыстарын біртұтас метатарихи құндылыққа жатқызу арқылы тануды, өз міндеті деп білетін тарих философиясын есептен шығаруды білдірмек. Жалғыз біржақты тарих деп, психикалық тәсілдер тарихын айтуға болады. Алайда бұндай тарих тарих философиясына айтарлықтай қарама-қайшы келеді.

Менің тарих философиясына берген анықтамама қарсылық ретінде, ол түсінікті мүлдем шектеп жібереді деген долбар айтуға болады: тарихтың орындылығының мәселесін былай қойғанда — философиялық-тарихиға — тұлға мен қоғамның, психикалық және физикалық ортаның қарым-қатынас мәселелері, тарихи үрдістің рационалдығы мен иррационалдығына және т.е.с қатысты мәселелер де жатпаушы ма еді? Бутан, осы текті мәселелер, бөлініп алынған тарихи үрдісті терең талдау арқылы шешіледі деп жауап беруге болады; тарихтың мәні туралы сұрақ тек өзімізге белгілі, дәл өзінің нақтылығында алынған, нақты тарихты қозғайды. Бұл болмаса, Гегельге де, Трельчке де «тарихи-философиялық» мәндегі нышаны бойынша нақты мәліметтерді тандап алудың қажеті болмас еді. Сондықтан «тарих мәні» мәселесінен басқа, барлық теориялық мәселелерді тарих философиясын емес, бөлек пән ретіндегі, тарихи үрдіс теориясына жатқызуға болады. Егер де Августин мен Оттонның басынан аяғына дейін «танып-білген» тарихи үрдісті, біз үшін де, шындығында да нақты тарихпен сәйкес келетін болса, бұндай бір-бірінен бөлуге жол берілмес еді.

Айтылған сөз, бұл жерде қабылданған тағы бір бөліністі — жиіректе «тарих теориясы» атты жалпы түсінікпен қамтылатын, тарихи үрдістің теориясы мен тарихи ғылым теориясының бөлінісін де тағы бір негіздей түседі. Тарихи үрдістің теорияшылары өздерінің мысалдарын кез-келген нақты «тарихтан» алуға ерікті болып қана қоймай, олар тарихшылар атүсті жанап өтетін немесе тіптен де қозғамайтын өркениеттер мен дәуірлерді қуана-қуана қозғайтыны мәлім; бұл, абстрактілік тарихи үрдістің мәселелерін шешуде мәдениетті адамзаттың нақты тарихы, өзіне тән нышаны, оны мексикандық тарихтан немесе Африканың негр тайпаларының тарихынан ерекшелейтін жағы да, ешқандай күшке ие еместігінен пайда болады. Менің тарихи үрдіс теориясына жатқызатын мәселелерім де, өзінің жеке бас міндеттерінің табиғатын зерттеуді алдына қоятын, тарихи ғылым теориясынан алшақ жатқан жоқ: оның алшақ жатпауы тарихшы оларға немқұрайлы қарай алатындығынан емес, керісінше, өзінің материалын өндеуге кіріспес бұрын шешіп алуы тиістігіне байланысты. Оның зерттеушілік жұмысының барысында, тарихи үрдіс табиғатына деген көзқарасы дамып, жетіліп, күрделене түсуі тиіс; бұл оның өз материалын тек тарихшы ретінде ғана емес, тарихи үрдістің теорияшылы ретінде де қарастыра алатын болады. Және керісінше, менің тарих ғылымының теориясында басты деп есептейтін, кезеңдестіру сияқты мәселем — тарихи үрдістің теорияшылы үшін жоқ сияқты. Ал, шындығында, біз өзінің орын алу уақыты бойындағы «өзіміздің» нақты тарихымызды абсолюттік пе, әлде релативті ме, бәрібір — қандай да болмасын анық құндылыққа жатқызуға тырысқанымызда, әрбір сәтті даралауға тырысып, оны өзіміздің ауқымымызбен өлшегенде ғана пайда болады;

тарихи үрдістің теорияшылы өзін бағалаудың барлық талпыныстарын қабылдамауға тырысады, өйткені тарихи үрдіске жалпы, формальды жағынан баға беруге болмайды ғой.

Тарихи дамыс жалпылай алғанда үш кезеңнен өткен екен. Бірінші кезеңге аңғырт реализм тән: барлық іске асырылатын нәрсе бірлі-жарым тұлғалардың ерікті жігеріне тәуелді болып табылады, бірақ ол тұлға, өзі ешқандай нышандарға тәуелді болып табылмайды. Келесі кезеңде, улы дербес күштердің, «идеялар» немесе «факторлар» рөлі туралы түсінік қалыптаса бастайды; «орта», «дәуір» және оның «рухы» түсініктері пайда бола бастайды; тұлға сыртқы шарттардың «өнімі» және коллективті тұлғалардың өкілі ретінде қарастырылады. Қазіргі замандық тарихи түсінік осы түсініктерден және тұлғаның осы көзқарас жүйесінен алшақтамайды, алайда оларға басқа мазмұн жүктейді. Ол нақты шынайылықтың шек жетпес алуандылығын қамтуға қажетті болып табылатын, тарихи түсініктерді гипостазалауға деген бейімділікті сейілтуге тырысады; дегенмен оларды кідірте отырып, сонымен қатар табандылықпен тарихи процестің жалғыз және шынайы қозғалтқышы ретіндегі жеке бас шығармашылығы идеясын алға тартады. Тарихи метафизика деп айтарлықтай аңғырт реализмнен, ақыл-ой, сыншыл реализмге тоқталды. Мүмкін, бұл жерде, тарихи ой туралы емес, тарихиды бастан өткеру немесе қабылдау туралы айтқан жон шығар: бұл жерде, біз, рефлексия жемістері болып табылатын теориялардан гөрі, әр уақытта аңдала бермейтін бағыттарды қозғап отырған сияқтымыз. Бұл бағыттар, олардың антогонистік сипатын жете түсінбейтін бір санада тұрақтала алады және тұрақталған да, бұған мысал ретінде, Шпенглерді келтіруге болады, оның еңбегінде осы екеуі де өзінің шарықтау шегіне дейін жетіп отыр. Рухтың терең тұңғиығына нық орнағандықтан, олардың мән-мағынасына жете сипат беру — ерекше қиынға соғады; одан да, оларды мысал ретінде келтіру, әлдеқайда оңайға түседі. Біз жеңуімізге тиісті түсініктің тұғырынан алсақ, ортағасырлық мәдениет, немесе орта ғасыр «рухы», Ұлы Карл мемлекеті, Григорий VII папалық билік теориясы, Амиен соборы, Дін ілімі Суммасы, қасиетті Фраснцисктің пірадарлығы және т.б. құбылыстарды анықтайтын, шынайы күштің өзі болып табылады. Осының барлығы, ортағасырлық мәдениеттің көрінісі немесе «көрсеткіші» ретінде қарастырылып отыр, ортағасырлық мәдениеттің өзі, аталған құндылықтар бастама алатын қайнар көз сияқты, «өзінің табиғатына» қарай, өзінін осы бөлшектеріне Қарағанда алғашқы болып қабылданады. Егер осы құндылықтардың бірі тіршілікте болмаса, біздің ортағасырлық мәдениет туралы пікіріміз де басқаша қалыптасар еді, бірақ мәдениет өзіміз білетін бұрынғы мәдениет болып қала беретін еді. Тарихи реализм тұғырынан қарайтын болсақ, аталған және басқа мәдениет құндылықтарын алып тастасақ, орта ғасыр мәдениетінің еш мағынасы қалмас: ол тек осы құндылықтарда өмір сүреді. «Дәуірге» немесе белгілі бір сәтте саналы өмір сүретін, адамдардың азды-көпті санына тән, белгілі бағыттар, әрбірінің іс-әрекетінде шығармашылықпен айқындалып, уақытты сипаттай отырып, оның «тәсілін », оның рухани келбетін сипаттайды.

Бір жағынан, осы түсінікке негізделген мәдениет, әрбірі өзіне тән ерекшелігі бар, біз үшін жалғыз және психо-физикалық құрамдастардың қайталанбас үйлесімі болып табылатын (дегенмен нақты бір индивидуумның дәлме-дәл қайталануы логикалық қисынсыз болып табылмайды, бірақ тәжірибеде осыған дейін бірде-бір рет кездеспеген екен, бұл тұлғаның шексіз күрделілігін дәлелдей түспек) бірліктердің орасан зор көлемінің біріккен қызметінің нәтижесінің өзі болып табылады; ал екінші жағынан, мәдени құбылыстардың орасан зор түрлерінің арасынан, осы кезде тіршілік атқарып жатқан, сипаты және материалдық мәніне қарайғы алуан-түрлілігіне қарап, біз оларды қызмет атқару саласына қарай топтастыру мүмкіндігімен қатар, осы салалар арасында қандай да бір жақындық орнатып, осы алуан-түрлілікті «дәуір», «мәдени сәт», «ұлттық рух» сияқты жалпы түсініктермен қамтуға болады деп санаймыз. Осыған орай, мынадай сауал туындайды: буған қалайша қол жеткізуге болады, осы тектес тарихи рефлексия арқылы, ешқандай салыстыруға жатпайтын, өзінің абсолюттік тұрақсыздығымен ерекшеленетін, эмпиризмдік шындықтың алуан-түрлілігін бағындыру не нәрсеге негізделеді екен? Тарихи синтез мәселесі немесе кезеңдестіру мәселесі қазіргі жағдайдағы тарих ғылымының басты, дәлірек айтқанда, оның теориясының жалғыз мәселесі болып табылады. Біз қандай да бір, бөлек, теориялық немесе зерттеушілік міндеттен бастама алсақ да, біз бәрібір, осыған келіп тірелеміз. Біз бізге кезіккен әрбір құбылысты орын алу мен уақытына ғана қарай емес, «орта», «ұлт», «нәсіл», «мәдени сәт» және т.е.с. нышандармен анықтағандай, тарихи шындыққа, осыдан бұрын «ықпалдастырғандай», өзгеше тұғырдан қарастыра алмаймыз. Сонымен бірге біз догматизмге ұшырап, тірі тарихты өлі етіп, тарихи үрдістің әрбір шынайы өкілінің немесе бірлі-жарым тұлғаның шығармашылық өзіндік идеясынан, егер оған құлықсыз болсақ, бастарта алмаспыз. Жоғарыда тізілген тарихи түсінік кезеңдерінің біріншісінде де, екіншісінде де бұндай мәселе туындамайды. Бұл жаңа мәселе. Ол діни ілімді уағыздаушылар мен тарих философтарының берген, ерік бостандығы мен қажеттілік мәселесінен түптей айырмашылықтанады. Бір кездері, бостандық, белгіленген және дайын міндетті атқару немесе атқармау мүмкіндігі ретіндегі, бірнеше анықталған жолдардың арасынан бірін тандап алуға негізделетін. Ескі тарихи түсініктің түп-тамырын аша отырып, біз оны келесі түрде келтіруге мүмкіндік аламыз: егер Толстой «Соғыс пен бейбітшілік» романын жазбаса, бұл романды басқа біреу жазар еді, немесе жазуға тиіс болатын. Бұндай идея көптеген марксист» құрылымдардың негізіне қаланған болатын. Мәдени құбылысты талдау ішкі заңдарын анықтаудан гөрі, оны еш қалдықсыз, түгелімен себептерге, үлгілерге, «сыртқы факторларға» жатқызуды білдіретін еді. Осы тарихи өмірді осылайша түсінудің жанында ең маңызды теориялық мәселе байқалады: «болуы тиіс» нәрсенің әрқашан «орынды» және «уақытылы» болатынын қалайша түсіндіруге болады екен?

Мен тағы да қайталап айтамын, «ескі» және «жаңа» тарихи түсініктерін сөзбе-сөз түсінуге болмайды. Олардың хронологиялық қарым-қатынасын белгілеу мүмкін емес. «Жаңа» дүние өмірге «ескімен» бірге келеді, романтизм дәуірінде де, өткен ғасыр бойында да, біздің заманымызда да, осы екі түсінік — толассыз және жиіректе санасыз күрес үстінде тіршілік етеді. Олардың бірін «жаңа», ал екіншісін «ескі» деп атағанда, мен, «тұрмыстың» «мәдениетке» деген қарым-қатынасын еске түсіретін, олардың қарым-қатынас көрінісін айтып отырмын. Алаңдатушы көңіл дүние танымның осы екі түрін бір-біріне қарама-қарсы қойғанымен, шындығына келгенде, олар тарихи түсініктің бір-бірінен ажырамас, екі кереғар үйегі болып табылады, біздің санамызға тән осы тенденциялар бір-бірімен тығыз байланыста болғандықтан да, оларды сезу қиын және оларды бір қалыпқа келтірудің өзі аса ауырға тиеді. Олар біздің «тарихи» ғасырда жаңа қарқынмен айқындала түскенімен, барлық кезде бар болған-ды, тарихи рефлексия тіршілік еткен кезден бастап-ақ, өмір сүре бастаған еді; және меніңше, оларды түсіну үшін немесе тарихи ой-сананың және өмір танымның табиғатының өзін түсіну үшін, даму үрдісіндегі тарихи ойдың алуан-түрлі модификацияларын зерттеу қажет. Бірінші очерк осы мақсатты көздейді, автор да оны ең көрнекі мысалдардың іріктемесі ретінде қабылдауды, және бұл еңбек Еуропадағы тарихи ой-сананың басты бағыттарының егжей-тегжейлі тарихы болуға да, ақырғы кездері көптеп пайда болып жатқан тарих пен тарихнамаға қатысты, тамаша еңбектердің толықтырушы немесе түзетуші кызметін атқаруға да үміт артуға тырыспайтынын ескертеді.

БІРІНШІ ОЧЕРК

ТАРИХИЛЫҚТЫҢ МӘНІ

Кіріспе I

Менің алып отырған «тарихи» болмыстың әлемі астаң-кестең және байланыссыз болып келеді. Менің сана-сезімім ондағы бөлек құбылыстарды ерекшелеп, оларды топтастырып, олардың арасындағы саналы байланысты бағамдап, оларды себептілік заңдарына бағындырып, жалпы түсініктерге жатқызып, және тарихи феномендердің бытысқан үйіндісінен тарихтың әсем ғимаратын түзеді. «Шындығына» келгенде, «дәуірлер» де, «мәдениеттер» де, «мемлекеттер» де, «таптар» да» жоқ, «кескіндеме суреттер» де, «поэзия» да, «өнеге-ғибрат» т.б. да жоқ, тек бөлек, бірлі-жарым немесе жаппай «іс-әрекеттер, оқиғалар» ғана бар. Осы хаоспен бірге әлемнің осы астаң-кестеңін жеңіп шығу үшін маған адамдар мен нәрселердің кеңістік пен уақыттағы қарым-қатынастары берілген еді. Ортағасырлық жылнамашылардағы әртекті оқиғалардың «үйлессіз» үйіндісі — негізінде қатаң тәртіпке бағынады: бұл оқиғалар, бір уақытта және бір жерде орын алуымен байланысады.

Белгілі оқиғалардың уақытта рет-ретімен кезектесуі, бұл жерде бір заңдылықтың бар екендігін аңғартады: осыдан ілгерідегі оқиға келесіні оятады; осыдан уақытпен логикалық арақатынастың араласы пайда болады: логикалық тәуелді болып танылатын нәрсе, сонымен бірге өзінің логикалық prius кейін хронологиялық түрде жалғасы деп танылады. Құдай «бірінші күні» әлемді жаратса, «төртінші күні» күнді, айды және жұлдыздарды жаратты. «Дейок алдымен өзіне сарай тұрғызуды бұйырып, қарулы қарауыл жалдап, сосын астана салып, салтанат құрып, адамдардан алшақтап, өзге тектің адамы көрінгісі келді. Осының бәрін жасағаннан және билікке орнағаннан кейін улы қатаңдықпен және әділеттілікпен билей бастады» (Herod. 1, 96, 100). Римдіктердің бірінші патшаларының әдет-ғүрыптарының және әр түрлі халықтар мен мемлекеттердің шығу тегі туралы антикалық және ортағасырлық аңыздарының негізінде, осындай қарадүрсін тарихи рефлексияның осындай қарапайым іс-әрекеті жатыр.

Құбылыстар оятатын қызығушылық шынайылық бейберекеттіктен тарихи космостың туындауына қажетті басқаша бастапқы түрткі қызметін атқарады: «Геродот Галикарнасский төмендегі ізденістерді біздің жадымыздағы адамдардың іс-әрекеттері уақыт өте келе өшіп қалмас үшін, және бір бөлігі эллиндер қолымен, тағы бір бөлігі варварлар қолымен жасалған аса ірі және таңқаларлық ғимараттардың даңқы өшпеу үшін жасап отыр. «Мен Конденің бір картаң ұрпағын танитынмын, оның айтуынша, Конде, Августтың: «Je suis maitre de moi comme de I'univers» және т.б. сөздерін естігенде («Циннада») ... көзіне жас алыпты. Бұл батырдың көз жасы болған еді. Конденің көз жасын ағызған ұлы Корнель; — бұл адамзат рухының тарихындағы жарқын сәті болған еді.

Болмыстың кескінсіз алуан-түрлілігін жеңудің үшінші және ақырғы шарты, танушы субъектінің айналасындағы, тек кеңістіктік мағынада емес, олардың субъектіге қажеттілігі жағынан да, «жақын» болсын, я «алыс» болсын, я «өзінің», я «бөтен» болсын, — өзінің адамдар мен нәрселерге деген қарым-қатынасын түсінуіне негізделеді. Адамның кызмет атқару аясы неғұрлым тар, неғұрлым шектеулі болған сайын, өзі жанасатын тұлғалар мен нәрселер тұрақты болған сайын, оның санасындағы «әлем» мен өзінің арасындағы байланыс та нығая түседі, оның «өзінен тыс» нәрселерді «өзінен» ажырата алуы екіталай және өзінің жанұясын, өзінің үй-ішін, өзінің қаруын, өзінің құдайларын «өз-өзінің» бір бөлігі деп түсінеді. Дамудың осындай сатысындағы субъект адамдар мен нәрселердің арасындағы қатынасты өзіндегідей қатынастан басқаша түсіне алмайды. Турмыс күрделенген сайын, тұлғаны қоршаған аялар саны да ұлғая түседі, олардың қарама-қайшы келуі мен үйлеспеген жағдайлары жиілеген сайын - бір жағынан, жеке бас болмысының өзгешелік сезімі де нығая түседі, ал екінші жағынан, осындай аяларға «жататын» тұлғаның қандай да бір бағынымсыздығы мен олардың бір-бірінен бөлекшілігі сезіле бастайды. Осылайша, бірте-бірте тарихи өмірдің құрамына жататын, — әр түрлі қоғамдық тұрмыстың және атқару қызметтерінің түрлеріне қатысты түсініктер, яғни бөлек тарихи түсініктер қалыптасады.

Әлемнің хаостығын жеңдік: адамдар мен нәрселер орындары мен уақыттары бойынша, олардың «мәнділігіне», «пайдалылығына», «құндылығы» жағынан сұрыпталды; атқару қызметтерінің түрлері мен қалыптарына қарайғы олардың қарым-қатынастарына қарай, дәрежелер бойынша топтастырылды. Ойды үнемдеу тенденциясының аркасында, бір кездері қалыптасқан осындай сатылар, шынайы нысандарды сіңіріп, танушы субъектінің көзінде дербес шынайылыққа айналып, «нәрсеге» немесе, тіпті, одан әрі — тіршілік иелеріне айналады. Санаға тікелей түрде тек, жасалу және ыдырау, туып, өсіп, тіршілігін тоқтату сияқты, өзінің тағдырының бірен-саран жақтары ғана көрінеді. Бірақ тарихи түсініктермен сыбайласатын «тарихи ой-сана», оларға адамдар мен нәрселердің қасиеттерін ауыстырады; осылайша, құндылықтар тіршілігін тану тарихы пайда болады. Тек қана осындай тарих, біздің түсінік-нысандарды рефлексті сана-сезіміміз жаратқан тарих, біз үшін маңызды болып табылады. Тарихи түсініктің дамуы, біз үшін құндылықтар әлемінің сезінуге берілген әлемді ығыстыру сатысынан бастап қана қызықтыра бастайды. Біз өзіміз үшін, ой объектілерінен шынайы шамаларға айналған осындай қүндылықтардың табиғатын қалай түсінсек тарихи түсініктің негізгі мәселелері осындай болады. Бұл мәселелер, басқаша, «қолданбалы» немесе «техникалық» сипаттағы мәселелерді оятады: бұл — бастан кешкен тарих туралы түсінігіміздің көрінісі ретіндегі тарихты құру мәселелері болып табылады.

Ескертпе

Біреулер айтылған нәрселердің біразын кері ұғынуы мүмкін. Тарихи түсініктерді гипостазалау, оларды түзудің тарихындағы хронологиялық және психологиялық емес, логикалық екінші сатының өзі болып табылмақ. Мен осылайша, мысалы, адамдар алдымен «мемлекет» түсінігін қалыптастырып, одан кейін барып, оған дербес болмысты артты дегім келіп отырған жоқ: әрине, керісінше: рефлексті санада сәйкес түсінік қалыптаспайынша, «саясат» саласына катысты, үнемі жаңарып отыратын факторларды үнемі бастан кешіру қандай да бір тіршілік күшін немесе оның артында тұрған шаманы сездіріп отырады. Көрсетілген мағынадағы «мемлекет» және «Etat» түсінігі туралы мысал сабақ боларлықтай десе де болады. «Etat» сөзі дипломаттар мен тарихшыларда ұзақ уақыт бойы мемлекеттің «жай-күйі» мағынасын білдіретін (status regni); еуропалық саясатшылардың рефлексті сана-сезімінде жоғарғы түсінік ретіндегі үкімет түсінігі, территориясы мен халқы түсініктерін қамтитын «мемлекет» идеясы, ұзақ уақыт бойы болмаған-ды; бірақ будан кейін мемлекет дәл осы сипатқа ие болған еді. Мемлекет түсінігі үшін — Etat, Staat сияқты терминдері пайда болып, олар тек, «raison d'Etat», «Staatraison» түрінде ғана қолданылады, сонымен бірге мемлекетті білдіру үшін оның элементтерінің бірін білдіретін: royaume, royaume de France; Land; Deutschland; Reich; deutsches Reich сияқты терминдерді де қолдана береді.

II

Тарих дегеніміз — сананың түрлендірген, ақиқатты шығармашылық қайталауын білдіреді. Біз тарихшы ақиқатын эпикалық ақын қызметінен, Геродот пен Гомерді бір-бірінен айырамыз, өйткені «тарихшы» қиялды шындықтан айыратын шектерді айқын айырады. Тарихшы үшін, берілген шынайылық бастапқы нүкте ғана емес, сонымен қатар оның шығармашылығының шегі де. Гомер Одиссей мен Агамемнонның, циклоптар мен олимпиялықтың бар екендігіне шынайы сенсе керек: оның шығармашылығының бастапқы нүктесі, олардың өмір сүретіндігі мен олардың шынайы өмірде бар екендігі туралы тұжырымға негізделмеген еді; ал тарихшы болса, өткенді баяндағанда, оның дәл орын алғандығына негізделеді. Осы тұғырдан, Геродот біз үшін бірінші көне тарихшы болып табылып, өзі жаратқан материалды рефлексті саралаудың ең ерте мысалы ретінде қызығушылық туындатып отыр. Геродот — бұл материалға баға беріп, оны тәртіпке келтіретін, бізге белгілі бірінші антикалық автор болып табылады. Басында, ол өзінің материалының алдында мүлдем дәрменсіз сияқты болып көрінеді. Ол өзінің не жазып жатқандығын және не үшін жазып жатқандығын түсінбейді: «...біздің жадымыздағы адамдардың іс-әрекеттері уақыт өте келе өшіп қалмас үшін, және аса ірі және таңқаларлық ғимараттардың даңқы өшпеу үшін... ал ең бастысы — (эллиндер мен жабайылар арасындағы) соғыстың не себепті өршігенін ұмытпас үшін». Саяси тарихты өзінің Бедекер тегінің аясына жатқызу, біздің пікірімізше, өте оғаш ой сияқты! Бірақ бұл Геродотта табиғи шынайы көрінеді: ол кең өмір сүріп, еңсесін тік ұстайды және бізге қарағанда, көптеген нәрселер мен құбылыстарға тілектестікпен қарайды. Балаларға тән ақыл-ой әлсіздігінен емес, әсерге деген қомағайлық, шапшаң кабылдау, барлық көрінісіндегі мәдениеттікке деген сүйіспеншілік, бірлі-жарым оқиғалардың бойына жасырынған моральды-философиялық мағынасына терең үңілу және жас рухтың ықыластығы, оны жаңа және жаңа әңгімелерге жетелеп, енді басталып келе жатып, қайта жоғалып кететін, баяндау жоспарынан жаңылыстырады; барлығы жалпы тіршілік жоспарына еніп, ортақ ырғақ барлық құбылыстар арқылы өтіп, «киіз кітапшының» шідерінің жанында басталып-аяқталады, және оқыған сайын — өмірдің осындай таңғажайып өрнегінен айбынды және асқақ мәні айқындала бастайды. Синтез алдын-ала талдаусыз, өздігінен пайда болады; Геродот «тарихы» — сіздер тілімдерінен барлауға мәжбүр болған, аса ауқымды сурет сияқты — және сіз өзіңіздің шолуыңызды аяғына дейін жеткізген кезіңізде ғана, көз алдыңызда барлығы айқындалып, ашыла түседі. Қазіргі замандық ғылым дискурсивті, бөлшектелген түрде сипаттаған нәрсені, Геродот, нәзік ішкі сезіммен бүтінді құрастырып, сонымен бірге оны өндей отырып, эпикалық хикаямен баяндайды, бұның шеберлікпен құрастырылғаны соншалық — біз эпикалық прозаны талдаушы ғылымның тіліне аударып, эллиндік және жабайылық екі әлемнің, екі «мәдениеттің» қарама-қайшылығы туралы айта алдық: Геродоттың аңғал шығармашылығында тарихи ой-сананың кызметін шынайылыққа айналдыратын құрамдастар әлдеқашан енгізілген-ді.

Фукидидтен бастап, бұл жұмыс саналы түрде атқарылып келеді. Фукидид нені жазып отырғанын өзі біледі, материалды арнайы сұрыптап, оны ойластырылған жоспарға бағындырады. «Тарих атасы» деп оны емес, Геродотты атаған жөнірек болар, өйткені дәл соның шығармаларынан, тарих пәні, дәлірек айтса, саяси тарих бастама алады. Ежелгі заманда салыстырмалы түрде бірігіп тұрмыс құрған азаматтардың жиынтығына теңесетін мемлекет, тұлғаға барынша жақын жанасып, оның кызметтерінің барлығын оз тізгініне алғандығы соншалық — адам оны өзінен ажырата алмай, өзінің атқару қызметтерінің кез-келген саласын мемлекеттің қатысуынсыз болады деп шамаламаған да еді. Осылайша, материалды таңдау және топтастыру өз-өздігінен анықталатын; тарих қала-мемлекеттің және оның басқа қалалар-мемлекеттермен қарым-қатынас тарихына айналды; және осындай сипатқа енген тарихи шынайылық тарихи ой-сананы жаулап алғаны соншалық — шынайы өмірде орын алып жатқан өзгерістерді қамтудан қалған еді: Тацит империализм мәселелеріне терең бойлайды, алайда империя мәселелері ол үшін жоқ сияқты; Полибий сияқты ғұлама туралы да осыны айтуға болады. Антикалық тарихи ой-сананың мәдени құндылықтар табиғаты туралы хабары аз болған-ды; өмірдің саяси жақтары өзіне бар назарды аударғандығы сонша — саяси тарих аясында мәдени құндылықтарға орын табылмаған еді. Осы антикалык тарихи ой-сана нәтижесінде қазіргі заман тарихнамасы үшін орасан зор мәні бар көптеген мәселелер сырт қалған еді. Осы мәселелер христиандық жасаған мәдени төңкеріс нәтижесінде «жаңа адамның» дүниеге келуі жарияланған кезде ғана пайда бола бастады.

III

«Жаңа адамның» «ежелгі адамнан» — бір-бірімен сәйкес келмейтін және бір-біріне эксцентрлі болып келетін екі әлемге - Шіркеу мен Мемлекетке өзінің бірдей қатыстылығын тікелей сезінуде болуымен ерекшеленеді. Антикалық әлемде мемлекеттен қол үзу және осының нәтижесіндегі тұлғаның «қауымнан» азат болуы, жеке басының сана-сезімінің шиеленісуі, христиандық ықпалға тәуелсіз өткерілетін құбылыстар: осы бағытта «күнәні өтеудің» басқа діндері мен стоиктік философия да кызмет атқарған еді. Бірақ олар басқа ешнәрсемен нық байланысуға мүмкіндік бермей, тұлғаны мемлекеттік қауымнан өнегемен айыратын, оның өзінде де, әрқашан солай болған деп айтуға болмас. Митраизм, Адонистің, Исиданың, Осиристің және т.б. табынушылығының өз мекемелері, өз абыздары, өз әдет-ғүрыптары мен құпияшылдығы болатын. Өзін осы дінге ұйғарған адам, қандай да бір Мемлекеттен тәуелсіз бір күшке ортақтасып, өзін құдайлардың билігіне береді, ал шындығын айтқанда, өзін Республика мен Принцепстің ресми дініне бейімделгендер дәл сол «құпиялылыққа» «ұйғарылған» басқалардың санатына қосылатын; бірақ бұл ешқандай жаңа қоғамдық міндеттерді жүктемейтін тұғын және оның мемлекетке деген қарым-қатынасына ешқандай рухани-еріксіз өзгерістер енгізбейтін еді. «Христиандықтың бақталастарының» діндері, өз нәтижесінде шіркеулер де, секталар да ұйымдастырмаған еді. Керісінше, христиандықтың ерекшелігі, мемлекеттік одақты ығыстыруға тырыспай, мүшелеріне көптеген жағдайларда мемлекеттің талаптарымен қарама-қайшы келіп жататын рухани-міндетті талаптарды алға тарта отырып, өз кызметін мықты орныққан коғамдық одақ ретінде атқаруына негізделеді. Шіркеу мемлекет үлгісіне сәйкес құрылып, оның әкімшілік бөліністеріне ұқсас ұйымдастырылып, мемлекетке оппозиция ретінде, өзінің жақтастарына мемлекеттік төлемдерге ұқсас бірқатар міндеттер жүктеп, мемлекеттік лауазымдық сатыға ұқсас, мемлекетке тәуелсіз, өзінің лауазымдық сатыларын реттеді; дегенмен, Шіркеу қаншалықты мемлекеттік одақтың сыртқы пішініне ұқсас болғанымен, ішкі табиғатына қарай ол sui generis болып қала берді. Қоғам ретіндегі Шіркеудің тұжырымдамасы Мемлекет тұжырымдамасынан әлдеқайда өзгеше болатын. Антикалық адам үшін, мемлекет —' табиғаттың баршаға ортақ заңдарына тәуелді немесе қартаю, қаусау мен өлімге душар болатын тірі ағза іспеттес. Ал шіркеу болса — өлімге душар бола алмас, өйткені ол мәңгі Христостың тылсым денесін сипаттайды. «Жергілік Шаһардың» Шіркеуге қатысы, осы жаңа дінге сәйкес — дене мен рух арасындағы байланысқа сәйкес болып табылады. Бұл жерде, тағы қайталайын, Мемлекеттің идеяларын құнсыздандыруды емес, басқа әлем тұжырымдамасының пайда болуы, рухани табиғаттың қоғамдық одағын аңғаруға болады. Бірақ Шіркеу түсінігінің өзі өте күрделі және тұрақсыз болған-ды. Алғашқы кездері христиандық қауымдастықтар қудаланып, қаналған кезде — Шіркеу қалаулылардың қоғамы, секта болатын: ол өзінің мемлекеттегі бейшара күйінен толығымен мәңгі салтанат және шадымандық күйіне ауысуы тиіс еді. Кейініректерде, Шіркеу өзінің жеке құрамы мен территориясы бойынша Мемлекетпен сәйкес келгенде, барлық римдік әлем христиандыққа айналып, енді Шіркеу — қасиетті қалаулы қоғам, эпиризмдік Шіркеу болуын доғарды. Шіркеудің өзі қаққа бөлінді: эпиризмдік Шіркеу қасиеттілердің шынайы, мәңгі шіркеуінің жер бетіндегі қабыршағы, уақытша және шіріген тур ретінде қабылдана бастады; ал шынайы Шіркеу, Августиннің ілімі бойынша, қабыршаққа оранған масақтардай, әлемде сыртқы шіркеумен «аралас» түрде таралады; осы көзқарас тұғырынан қарасақ, эпиризмдік Шіркеу — «Жергілік Шаһардың» өзі, және Империямен бара-бар болып табылады. Игі Августин, империяның христиандыққа бас ұруына дейінгі кезеңдегі, екі «Шаһардың» қарым-қатынастарының дамуы туралы айтқанда —осы түсініктердің мағынасында мистикалық шамаларды пайымдайды; ал христиандықтың үстемдік құруы кезенін қарастырғанда, мистикалық шамалар ретінде civitas Dei туралы айтып отыр; осыған орай, онда civitas terrena да мистикалық шамаға айналады. Тағы бір айтулы ортағасырлық тарихи ойшыл — Оттон Фрейзингенский де осылай пайымдайды: оның еңбегінде civitas Dei ең алдымен жерлік Шіркеуден нақты сипат алып, ал civitas terrena Мемлекетпен негізінен, Римдік Империямен бара-бар болып табылады; бірақ одан кейін Константиндегі оқиғаларды сипаттағанда — ол Шіркеу түсінігін екіұшты мағынада қолданады, сонымен бірге оның civitas terrena енді Мемлекетпен емес, дәл эпиризмдік, тарихи қалыптасқан Шіркеу бара-бар болады: ал Империя, былайша айтқанда, тарихи Шіркеудің бір көрінісі ретінде қабылданады. Сондықтан Шіркеудің жердегі, жүзеге асқан бір түрі ретіндегі Империя, жердегі Шіркеу сияқты, мәңгі болып табылады, немесе тіршілік жойылғанша өмір сүреді. Алайда осы тұжырым арқылы оның еңбегіндегі Империя түсінігі де күрделене түседі. Бір жағынан ол римдік мемлекетпен тарихи шамамен сәйкес келсе, ал екінші жағынан — әр түрлі мемлекеттерде әртүрлі кезекпен іске асырылатын, қандай да бір метафизикалық бастама болып табылады. Ол бір уақытта шектеулі де, мәңгі; және кәрілік пен өлімнің биігінен асып түспейтін, бүкіл әлемнің баршаға ортақ заңына бағынышты және Даниилдің нобайы бойынша, ақырзаманға дейін өшпейтін, соңғы, «төртінші патшалық» болып табылады.

Шіркеу идеясы, біріншіден, «жаңа адамның» алдында мәңгі патшалық күтіп тұрған «осы өмірдегі» қонақ, христиандықтың өзіндік сезімінен; екіншіден, оның 1) христиандықтың ешқашан ойсырата жеңе алмаған (осылайша тәнмен жаралу қағидасына қарамаста оның «тәнді» аскеттікпен құнсыздандыруға ұмтылысы мәңгі сақталған еді) атмосферадағы гностико-механикалық ықпалдардың дамуы нәтижесіндегі рухани және материалдық, ақ және қара — екі бастаманың іштей күресімен алысқан, екіұшты тіршілік иесі ретіндегі оның өзіндік сана-сезімі; 2) «жаңа Израиль» мүшесі ретіндегі өзіндік сана-сезімі; немесе бұл — Христостың ұстаздыққа бет алысынан бастап Құдайдың өсиетімен жаралған, өзін белгілі бір әлеуметтік одаққа жататынын сезінуден пайда болды. Христос, католик тарихшылардың айтқанындай, «Шіркеуді» лауазымдық сатымен, құпиялылықпен, табынушылықпен, құқықтар мен артық құқықтармен бірге құрмаған еді; бірақ Шіркеу «тарихи жағдайлардың» кездейсоқ байланысының нәтижесінде пайда болмаған еді: «тарихи жағдайлар», ең алдымен, жеке-дара тұлғалардың жалпы санына емес, «еркін бауырластыққа» емес, ретсіз, ұйымдаспаған, теократиялық мемлекет түрінде құрылған, әрбір мүшесі — христиан ретінде, өзін бүтіннің бір бөлігі деп санайтын әлеуметтік топқа ықпал еткен еді. Сондықтан дүниетанымның және өмірдің жаңа құрылымында бастапқы нүктесі болып жеке сана-сезімде орын алған төңкеріліс табылғанын тағы бір ескере кеткен жөн.

Осыған орай, бұл жерде қысқаша сипатталған дүниетаным төңкерісі бірқатар жаңа мәселелердің бетін ашып, теорияшылдық ойдың нысаны болудан әлдеқайда ертеректе орын алған тарихи әлемнің жаңа түсінік түрлерін анықтағанымен қызықты болып табылады.

Тәржімалаған А. Ж. Тулеуова





БОЛИВАР СИМОН

(1783-1830 жж.)

Симон Боливар — Америкадағы испан отарларының азаттық жолындағы күресінің жетекшісі, Оңтүстік Американың мемлекеттік өкілі. Ол Венесуэлада ауқатты креол отбасында дүниеге келді. Жас кезі (1799-1802 жж.) Еуропада, Испанияда, Францияда, Италияда өтті. 1810 ж. Венесуэладағы испан билігін құлатуға және Венесуэланы тәуелсіз мемлекет деп жариялауға белсенді қатысты. Испан әскерлері оларды талқандағаннан кейін Боливар Симон (Колумбия) Жаңа Гранадаға қоныстанды. 1813 ж. оның әскерлері Каракасты алып, Боливар Симон өз басқаруындағы екі Венесуэлалық мемлекетті жариялады. Құлдықтан бас тартпағандықтан, ол халықтың қолдауына ие бола алмады да, 1914 ж. жеңіліс тауып, Венесуэланы тастап кетті.

1815 ж. «Ямайкадан хат жазды», бұл хатында ол Испан Америкасының жақын уақытта азаттық алатынына сенім білдірді. Осы кезде Боливар Симон бірнеше әлеуметтік мәселелерді шешу қажеттігін, атап айтқанда құлдарды босату қажеттігін мойындаған болатын. 1816 ж. Гаити президенті А.С. Петионмен өзіне қару-жарақ беруге келісе отырып, 1816 ж. желтоқсанда Венесуэла жағалауына келді. 1816 ж. құлдықты жою және 1817 ж. азаттық армия әскерлеріне жер беру жөніндегі декреттері С. Боливардың халықтың қолдауына ие болуына көмектесті. 1819 ж. С. Боливар армиясы Жаңа Гранаданы азат етіп, С. Боливарды Ұлы Колумбияның президенті деп жариялады, оның құрамына Венесуэла мен Жаңа Гранада да кірді. 1822 ж. шілдеде С. Боливар Гуаякил-де Хосе Сан-Мартинмен кездесті, оның әскерлері бұл кезде Перудің біраз бөлігін азат еткен болатын, бірақ онымен испандықтарға қарсы соғысуға келісе алмады. Сан-Мартин биліктен бас тартып, Перудан кеткеннен кейін 1823 ж. онда Колумбия әскерін жіберіп, 1824 ж. американ құрлығындағы соңғы испан күштерін талқандады. Алайда конгреске қатысушылардың арасындағы алауыздық және АҚШ пен

Англияның бұған қарсы әрекеттері С. Боливардың жоспарын жүзеге асыртпады. С. Боливардың азаттық жолындағы соғыс аяқталғаннан кейінгі орталықтық көзқарастары жаппай қарсылық тудырды, мұны оған қарсы болған федералистер пайдаланды. Сепаратист» толқулардан кейін С. Боливардың билігі құлатылды.

Перу 1825 ж. оның құрметіне Боливия республикасы деп жарияланды. С. Боливар бірнеше антифеодалдық шаралар өткізді. С. Боливар латынамерикандық мемлекеттерден конфедерация құруды жақтады осы мақсатпен (1826 ж.) Панамада конгресс шақырды. 1827-1828 жж. С. Боливар билігі Перуден де, Боливиядан да құлатылды. 1829 ж. Колумбиядан Венесуэла мен Экуадор бөлініп шықты. 1830 ж. С. Боливар қызметтен бас тартты.

С. Боливар испан отарларын азат етуде шешуші рөл атқарды. С. Боливардың отарлық режимді жоюға бағытталған қызметінің үлкен прогрестік мәні болды және ол Испандық Американың буржуазиялық дамуына белсенді ықпал етті. С. Боливардың есімі мемлекетке, қалаларға, көшелерге, ақша белгілеріне, ескерткіштерге берілді.

С. Боливар жайлы әдебиеттерде оның кызметі, көзқарасы туралы қарама-қайшы бағалар берілген. Латынамерикандық авторлар С. Боливардың кызметін дәріптеуге тырысса, ал аргентиналық авторлар оған жағымсыз баға береді.

Қазіргі кезде Латын Америкасы елдерінде С. Боливар отарлық езгіден ұлттық құтқарушы ретінде дәріптеледі.

С. Боливар және ағарту ісі. С. Боливар және француз ағартушылары. Бұл мәселелер азат етуші идеясының эволюциясын түсінуде маңызды рол атқарады. Ол өзі Вольтер, Гельвеций, Кондильяк, Д. Аламбер, Монтескье, Мабли т.б. жазушылар мен ойшылдардың шығармалары менің жеке адам ретінде қалыптасуымда үлкен рол атқарды деді. Ал Жан-Жак Руссо оның бүкіл өмірінің адал серігі болды. Руссоның «Қоғамдық келісім» еңбегін С. Боливар жорық кезінде де жанынан тастаған жоқ. Ол оның үстел үстіндегі кітабына айналды. Ағартушылардың еңбектері мен идеяларын С. Боливар Оңтүстік Америкадағы испанотарларының азаттық жолындағы күресін бекіту, испан отаршыларының тағылығын әшкере ету үшін белсенді пайдаланды. С. Боливардың француз ағартушылары Рейнал мен Вольпейге, ағылшын тарихшысы Робертсонға сілтеме жасауы осы мақсатқа қызмет етті. С. Боливар жас оңтүстік америкалық мемлекеттердің мемлекеттік институттары осы елдердегі халықтардың тарихына, салты мен дәстүріне сүйенуі тиіс деген өзінің идеясын бекіту үшін атақты француз ойшылы Монтескьенің идеяларына оның ішінде «Заңдар рухы» атты еңбегіне көп жүгінді.

Сонымен катар С. Боливар көзқарастарының қалыптасуына зор эсер еткен — латынамерикандық ағартудың ықпалы. Егер француз ағартушылары Француз көтерілісін рухани және идеялық жағынан дайындаса, латынамерикандық ағартушылар да испан отарларын азат ету соғысын дайындауда сондай көрнекті рол атқарды.

Әңгіме латынамерикандық ағартушылар жайлы болған кезде эквадорлықтар Эухенионың, Эспехоның, колумбиялық Антонио Нариньо мен Кальдастын перуандық Иполито Унануэнің т.б. есімдері бірден еске түседі. Жас ағартушыларға Симон Родригес пен Андрее Бельо жатады. Еуропалық ағартушылардың білімге, ғылымға деген құштарлығы, схоластикаға қарсы күресі сияқты көптеген маңызды белгілері латынамерикалық ағартушыларға да тән.

Бірақ латынамерикандық ағартудың өз ерекшеліктері бар. Француз энциклопедистерінің «Ағартушылық ақылы» әлемдегі көптеген нәрселерге еуроцентристік көзқараспен шектеліп, басқа халықтарды өте нормативті тұрғыдан бағалады. Испандық Американы олар өркениетпен бүлінбеген «ақкөңіл жабайылар» өмір сүретін территория ретінде қарады, ол әр түрлі ағартушылық қиялдың пайда болуына ықпал етті.

Сонымен қатар еуропалық ағартушылардың арасында «тропикалық ауа райы ыстық елдерінің халықтарын құлдыққа, басқарудың тирандық формаларына түсуіне ықпал етеді» деген көзқарас кең тарады.

Латынамерикандық ағартушылар өз елдерінің табиғаты мен ауа райын зерттеуде көп жұмыс атқарды. Олар өз елдерінің ең алыс бұрыштарын, әр түрлі географиялық жағдайдағы ауа райының адамдар өміріне әсерін зерттеді.

Олар оз елдеріне тек қызығушылық танытқан жоқ, олардың бойында нақ осы жерде перуандықтар, колумбиялықтар, эквадорлықтар және басқа аудандардың тұрғындары оз өмірін қалыптастырып, өз өркениетін жасауы тиіс деген патриоттық рух болды. Эспехо «білім және ғылым» кез-келген кедергіні, оның ішінде адамдарға ауа райының қолайсыздықтарын да жеңеді деп зор сеніммен айтты.

Латынамерикандық ағартушылар халықтың қараңғылығы мен шаршауының шынайы себебін зерттеуге дейін көтерілді. Ол бұған отарлық қанау жүйесі кінәлі деп есептеді. Ипалито Унануэ Монтескьенің «тропикалық ауа райының тұрғындары оз мінездерінің салдарынан тирандық жүйенің езгісінде болуға жаратылған» деген көзқарасына қарсы шықты. Унануэ: «адамды шырмаған құлдық бұғауды үзіңдер, сонда оның неге қабілетті екенін көресіңдер», — деді.

Осы ағартушылар сияқты, Симон Боливар да климаттық және географиялық жағдайлар маңызды рөл атқарғанымен, Оңтүстік Америка тұрғындарын құлдықта ұстауға мәжбүр етпейді деген пікірде болды. Боливар олардың енжарлығының, құлдық жағдайының негізгі себебі олардың ұзақ ғасырлық құлдық езгіде болуында деді. Боливардың айтуынша, Испан Америкасының азат халықтары өркениет деңгейіне дейін көтеріліп, бүкіл адамзаттың прогресс жолымен қозғалуына өз үлестерін қоса алады.

Латынамерикандық ағартушылардың еңбектерін зерттей отырып, сол кез үшін олардың өз халықтарының тарихи өткеніне деген көзқарасына, оны қазіргімен байланыстырып, келешекке көз жүгіртуіне таңданбауға болмайды.

С. Боливар

ДОКТОР ХОСЕ МАНУЭЛЬ РЕСТРЕПОҒА ХАТ

Менің құрметті досым!

Мен «Колумбия тарихын» оқи отырып, саған деген одан да үлкен құрметті сезініп отырмын. Бұл әсер қалдырып және талас тудыратын шығармалардың бірі. Егер оның қадіріне келешек тұрғысынан қарайтын болсақ, онда нақ сіздің еңбегіңіз тарихтың бетінен барлық өтірікті өшіруге турарлық. Мен өзімді біздің ұрпақтардың орнына қойып, шындық сезімімен шаттана отырып, «Автор шындыққа жақындауға тырысқан және оны қорқынышсыз жария еткен. Егер ол бір жерінде қателескен болса, адамға қателесу деген тән ғой. Оның оқиғаны шынайы беруге талпынысын ескере отырып, аздаған адасуларын кешіріңдер. Ол қатыгездік жасағандарға қатал үкім шығарды, ал оның жақсы адамдарға деген тілектестік қатынасы, оның жоғары қағидаттылығының дәлелі болып табылады. Мен оған бір қарсылығымды білдірем: «Автор Мадридке қатыгез қараған», бірақ бұл жерде оны сынағаннан гөрі аяған абзал, ол сынаудан гөрі мақтауға тұрарлық, өйткені жақсылыққа арналған өмір бір мезеттегі жалғыз қатені кешіруге үйретеді», — деп айтамын.

Мен шынайы достың әдейі істемегендігін осылай айтқан болар едім, сендер де мені осындай кешірімді шынайылықпен бағалаңдар. Біздің екеуміздікі де өзімізше дұрыс, өйткені біз фактыдан кішкене де ауытқыған жоқпыз, егер басқалар оған өзгеше қараса, ол біздің кінәміз емес.

Сендер тарихты жақсы түсінесіңдер. Сендердің ойларың қарапайым және кең. Сіздің шығармаңыз мен күткендегіден асып кетті. Сіз Каракаста жаңа басылым дайындаған кезде қоғамдық пікірге және өкпелілердің дәлелдеріне құлақ асыңыз. Егер сәйкес жөндеулер мен қосымшалар енгізсеңіз, сіз осы арқылы адамдарға деген шынайы қатынастың және шыдамдылықтың көрнекті үлгісін көрсетесіз. Сіздің орныңызда мен осылай істей отырып, халыққа күдіктеріңізді сейілтіңіздер деген өтініш жасап, мен мұны біреудің айтуымен емес, өзімнің әділдігімнен істеп отырмын деген болар едім. Осындай қарапайым құрастырылған арнау халықтың өте жақсы пікірін туғызады. Осы арқылы объективті оқырмандарыңыз Сіздің жағыңызда болады, бірақ ешкімге кінәсіз күйе жақпау керек. Ащы өкініштер артынан жақсылық болады деп түйсіну арқылы тынышталайық.

Үлкен сыйластықпен және құрметпен.

Боливар

КОЛУМБИЯ РЕСПУБЛИКАСЫНЫҢ ҚҰРЫЛТАЙ КОНГРЕСІНЕ АРНАУ

Отандастар!

Маған халықтың атынан заң шығарушы жоғары міндетті атқаратын конгрестің шақырылуымен құттықтауға рұқсат етіңіздер.

Қанаудан азаттыққа жететін жол анархия мен азаматтық соғыс арқылы өтетін, қажетті және күткен кайта құруларға дайын емес халыққа заң бергісі келгендердің алдында ауыр да улы іс тур. Бірақ тарих сабақтары, Ескі және Жаңа әлемнің мысалдары, 20 жылдық төңкеріс тәжірибелері сіздердің келешекті бүркеген қараңғылықты сейілтулеріңізге көмектеседі. Мен өзімді сіздердің көрегендіктеріңіз біреулердің қызбалығын ауыздықтап, екіншілердің білімсіздігін түзетуге, мүмкіндігінше, жоғары саясаттың мәселелерін шешуде бағасыз көмек көрсететін дұрыс пікірдегі адамдардың дауысына құлақ түреді деген үмітпен тыныштандырамын. Сіздерге маңызды Кеңесті сонымен бірге біздің еліміздің табиғаты да береді. Сіз одан Анд шындарын да, күн шыжғырған Ориноко жағалауын да табасыз. Оған оның бүкіл әсемдігімен қараңыз. Табиғат адамдардың дана мұғалімі, сондықтан да сіздерге конгресс колумбиялықтардың бақыты үшін не істеу керектігін айтады. Біздің тарих та сіздерге көп нәрсені айта алады.

Колумбиялықтардың осындай жоғары игіліктерге қол жеткізуіне көмектесіп, оған ең таза игіліктер беретін болса, Конгресс бақытты болады.

Конгресс Республиканың негізгі заңын әзірлеуге, өмірін бағыттауға, оны басқаратын лауазымды қызметкерлерді тағайындау мақсатында шақырылғандықтан, үкімет сәйкес министрліктер сендерді мемлекеттің жағдайы жайында білетіндігімен таныстыруы тиіс. Сондықтан сіздер заттардың табиғи жүрісімен әрекет етулеріңіз керек. Мемлекеттік кеңестің және министрлер кеңесінің төрағасы өз жұмыстары жайлы сіздерге соңғы 18 ай көлемінде айтып беруі керек. Толығымен біздің үмітімізді жоққа шығармаса да, олар қандай әкімшілік жолындағы соғыстың тасқынды оқиғалары мен ішкі сілкіністерді жеңгенін айтуы тиіс.

Өкінішке қарай, 1826 ж. болған толқулар мені Перуге келуге мәжбүр етті. Мен жоғары конституциялық кызметке отырмауға бел шешіп келсем де, мені бұл қызметке менің қатысуымсыз тағайындап қойыпты. Бейбітшілік жөніндегі келісімді қайта қалпына келтіріп, азаматтық соғысты болдырмау жөніндегі халықтың өтінішін қабылдай отырып, мен маған қайтадан білдірілген сенімді қабылдап, отаныма қызмет етуден бас тарта алмадым.

Халықтың өкілдері қақтығыстың себептерін анықтауға кірісіп, ол себептердің әлі де сақталып отырғанына көз жеткізгеннен кейін, радикалды шаралар қабылдап, Ұлы конвент шақыру қажеттігін түсінді. Конвент партияның өршу жағдайында жұмыс бастағандықтан, депутаттар реформаны талқылауға кіріскенге дейін-ақ, оны таратуға мәжбүр болдық. Республикаға толық қирау қаупі төнгендіктен, мұндай тоқырау жағдайында оны қайта қолдау өзімнің парызым деп есептедім. Егер халық оны сақтау жайында ойланбаса, онда республика оның азаматтарының қолымен ақ жапырақтарға бөлініп кеткен болар еді. Республика маған сенім арту құрметін көрсетті, мен ол сенімді ен қасиетті заң ретінде орындауға міндеттімін. Отанға қауіп төнген кезде менің бұлтаруға қақым жоқ.

Халықты қару қолдану арқылы басқаруға бағытталған заңдар күшін жойды. Қажеттілікке жауап бере отырып, заң шығарушылар конституцияға өзгеріс енгізетін жиналыс шақыру жөнінде шешім қабылдады. Конвент шұғыл реформаның қажеттігін бір ауыздан мақұлдады. Өткен оқиғаларды ескере отырып жасалған, осындай салтанатты мәлімдеме — іс жүзінде Колумбияның саяси құрылымын жоққа шығарды. 1821 ж. конституция оз күшін жойды.

Отанның жағдайы өте ауыр болғандықтан, мен пайымдау және сезіктену билігінде болдым. Бірақ мені ұзақ жыл жинаған беделімнен айырылу қаупі тоқтатқан жоқ.

1828 ж. 27 тамызда мен қол қойған декрет — менің алдыма қойған ең басты мақсатым — шексіз биліктен арылып, республиканы оның өз өкілдері басқарып отырғанын көру екеніне көздерін жеткізу. Бірақ мен жоғары басқару қызметіне қоғамдағы әр түрлі элементтер арасында қатал қылмыстан да тартынбайтын шиеленіс өршіп тұрған кезде келдім. Маған қастандық жасалды; азаматтық соғыс басталды; осындай себептермен Перу үкіметі оңтүстік департаменттерге басып кірді. Отандастар, мен бос жорамалдарға емес, фактыларға және шынайы құжаттарға негіздеп отырмын. Бұл жағдай шарасыздықтан соғысқа алып келді. Біздің әскерлер Тарк түбінде генерал JIa-Map әскерін жеңді. Осыған қарамастан, генерал Ла-Мар келісімді бұзып, әскери әрекеттерін кайта жандандырып отыр. Оған жауап ретінде мен оны бейбітшілікке шақырып отырмын. Гуаякиль департамент! оның қорлауының құрбаны болды.

Әскери флоттың жоқтығы, қысқы су тасқындары және т.б. кедергілер бізді басып алғандарымызды қайтару үшін жылдың сәтті мезгілін тосуға мәжбүр етіп отыр. Перудің жоғарғы басқарушысының айтуы бойынша, халық еркі біздің кегімізді қайтарып, біздің жауларымызды генерал Ла-Мардан азат етті.

Саяси жағдайдың өзгеруіне байланысты республиканың келісім жасауға мүмкіндігі туды, осы келісімге сәйкес біз Гуаякильді қайтарып алдық. Ақырында, 22 қыркүйекте соғысты тоқтатқан бейбіт келісімге қол қойылды, мұнда Колумбия өзінің құқығы мен намысын қорғады.

Мен халық пен конгресті Оңтүстіктегі соғысты тоқтату жөніндегі келісімнің қанағаттанарлық нәтижесімен құттықтаймын және Перу үкіметінің біздің соғыс ашуға мәжбүр болғандығымызды мойындағанына ризамын.

Отандастар! Бауырлас екі халық арасындағы бейбітшілік орынды жасалды, біз өзін соғысқа тартуға көнген бақытсыз оңтүстік халықтарына қатысты жұмсақтық таныттық. Мен ішкі тартысты аяқтауды көздейтін, заңның жазалауға бағытталған күші бірде-бір тамшы қанмен былғанбағанын шаттана айта аламын. Ұрыс алаңында ержүрек генерал өз адамдарымен бірге қаза тапса, ол құдайдың еркімен болды.

Отан осындай сілкіністерден көп қиналды, біз оны ылғи да қинала еске аламыз. Біз бірнеше қылмыскерлер жазалағанымызға өкініш білдіреміз, олардың көбісіне мен кешірім жасадым.

Сіздердің алдыңызда суреттеп берген, осы сұмдықтар көрінісі бізге келешекте сабақ болады.

Егер мен сіздерден, халық өкілдерінен оның еркі бойынша жаңа институт ашып және ескілерін жақсарту абыройына бөленбесем, онда мен халыққа кызмет еткен 20 жылдық еңбегімнің нәтижесін көрсетуге тиіс болар едім. Барлығы өз пікірлерін, қорқыныштарын білдіруі тиіс. Тек мен ғана бұл азаматтық мүмкіндіктен шектелгем, өйткені сіздерді шақырып, сіздердің міндеттеріңізді көрсететін болсам, мен қандай да бір жолмен оған эсер етуім керек. Будан басқа, халық қалаулыларына Колумбияда қанмен жазылады дегенді қайталауым керек. Менің жалғыз парызым заңға және сіздер берген қызметтегі адамдарға сөзсіз бағыну, ал жалғыз өтінішім халық делегаттары халықтың еркін құрметтеп, орындаса екен.

Осы мақсатпен мен барлық халыққа толық еркіндік жағдайында оз пікірін айта алатын мүмкіндік болсын деген нұсқау беріп отырмын, ал өзімді тәртіпті сақтауды талап етумен шектеймін. Бұл мақсатқа қол жеткізілді, сіздердің қарауларыңызға ұсынылатын петицияда сіздер халық өтінішінің толық көрінісін көре аласыздар. Барлық провинциялар сіздердің шешімдеріңізді күтіп отыр, барлық жердегі жиналыстар үкімет билігіне және Құрылтайшы конгреске құрмет жағдайында өтуде. Тек Каракас хунтысының сабырсыздығына ғана өкініш білдіреміз, оны сіздердің даналықтарыңыз айыптауы керек.

Мен болашақ республиканың басшысы ретінде айтқан кезде, менің шынайылығым күмән тудырады деген кейбір негіздерім бар. Бірақ конгрестің, оның және менің абыройым, мен жайлы болашақ кандидат ретінде ойлауға немесе менің бұл ұсынысты қабылдауға жол бермейтіндігіме көзі жетуі тиіс. Сіздер осы жайында айтқан адамға осындай жоғары құқық бересіздер ме? Сіздер өз абыройларыңызға нұқсан келтіре отырып, маған дауыс бересіздер ме? Онда ол менің өзімді өзім тағайындағаным болмай ма? Сіздер де, мен де мұндай жаман қылыққа қабілетті емеспіз.

Республика үкіметін құруға міндетті бола отырып, сіздер конгрестің ішінде де президент қызметінде өзін ең жақсы жағынан көрсететін көзі ашық азаматты таба аласыздар.

Сіздерден өтінемін, егер алда да үкіметті басқаратын болсам, мені тосып тұрған бақытсыздықтан құтқарыңыздар. Маған сеніңіздер — Республикаға жаңа президент керек. Халықтың менің үкіметті басқаруды қашан тоқтататынымды білгісі келеді. Америка мемлекеттерінде мен белгілі-бір абыржу туғызудамын, ол Колумбияға Перумен соғыс сияқты апат алып келуі мүмкін. Еуропада мен өзімнің мінез-құлқыммен еркіндіктің беделіне нұқсан келтіріп отыр деп ойлайтын адамдар бар. Менің билігіме, жеке менің өзіме қарсы қаншама соғыстар мен қастандықтар жасалды! Бұл соққылар халықтарға көптеген күйзелістер әкелді, егер Колумбия заңгерлері мені о бастан бұл қызметке ұсынбағанда, мұндай апаттар болмас еді.

Отандастар, сендер еркін халықтың өкілі бола алатындықтарыңды дәлелдеп, менің Республикаға қажеттілігім туралы кез-келген ойды жоққа шығарыңыздаршы. Егер мемлекетке соған сүйену үшін, қандай да бір адам қажет болса, онда ол мемлекет ұзақ өмір сүре алмайды.

Сіздер сайлайтын президент ішкі тыныштықтың тірегі, рухы төмендеген партияның жұбатушысы болады. Барлық колумбиялықтар осы бақытты адамның маңайына бірігеді, ол буларды бір отбасына біріктіреді. Ең құрметпен мен осы президентке бағынып, соның айтқанын орындаймын. Өзімнің семсеріммен, бүкіл күшіммен мен оны қолдаймын. Барлығы сіздердің таңдаулыңызға күшін біріктіреді, барлығы оны тыңдап құрметтейді. Егер менің жұмыстан бас тартуымды қабылдап, жаңа президент тағайындасаңыздар, республика бақытты болады. Ал егер сіздер менің үкімет басында қалуымды өтінетін болсаңыздар, Республика жойылады. Менің өтінішімді тыңдап, республиканың, Колумбияның даңқын арттырыңыздар.

Бүгіннен бастап мен өз отанын қорғауға және үкіметке бағынуға дайын қарулы азаматпын, мен мәңгі-бақи мемлекеттік қызметтен бас тартамын. Мен халықтың сеніп тапсырған жоғары билігін ресми және салтанатты түрде сіздерге тапсырамын.

Сіздер провинцияның ең көрнекті азаматысыздар, сіздер барлық мемлекеттік кызметте істедіңіздер, сіздер жалпы және жергілікті мәселелерді білесіздер, сіздерде біздің әлсіреген республиканың мемлекеттік әкімшілігін кайта қалпына келтірудің барлық қажеттілігі бар.

Соңғы тілек ретінде, аспанға ақ бата берудің қайнар көзі дінді қорғауды өтінемін. Ұлттық қаржыландыру, әсіресе салық жүйесіне көңіл бөлулеріңізді сұраймын. Колумбияны осы ісіктен құтқару мемлекеттік парыз. Біздің ұлттың есепсіз рақметіне бөленген армия радикалды өзгерістерді қажет етеді. Сотқа еркін адамдардың құқығы мен бостандығын қорғауға қабілетті заңдар қажет. Осының барлығын істеу қажет, сіздер біздің саяси ұйымның жалпы негіздерін орнату арқылы гүлденудің іргетасын қалауларыңыз қажет.

Богота 20қаңтар, 1830 ж.

Боливар

Тәржімалаған

Назарбек Қанафин

филология ғылымдарының кандидаты

ВАМБЕРИ АРМИНИЙ

(1832- 1913 жж.)

Арминий (Герман) Вамбери — негізі еврейлік венгр түркітанушысы, Азия бойын шарлаған жиһанкез, шығыстанушы, публицист, Орта Азияны зерттеуші. Ол 1832 ж. 19 наурызда Сердагели (Шютт аралы) елді мекенінде дүниеге келді.

А. Вамбери өзінің дүниеге келген күнін нақты білмейтін, ол кездері Австро-Венгрлік империяда өзі сияқты кедей еврей жанұядан шыққан балалардың тууын тіркемейтін. Дегенмен күндердің бір күнінде, 1889 ж. Вамберидің атағы шыққан кезеңде, Виндзор сарайындағы ағылшын патшайымы Викторияның қабылдауында ол өзінің туған күнін, шамамен анықтап, тіркеуге мәжбүр болды. Қатаң сарай тәртіптері сыйлы қонақтар кітабында аты-жөні, лауазымы мен атақтарынан басқа, дүниеге келу күнін де белгілеуді талап ететін, Вамбери тиісті бағанға 1832 жыл, 19 наурыз деп жазды.

Арминий Вамбери керемет тағдыр кешті, ол өте күрделі және қиындыққа толы өмір жолын жүріп өтті. Ол балалық шағында ауыр дертке шалдығып, сол дерттің салдарынан аяғы өмір бойына ақсады. Бұл кемтарлық, әсіресе саяхат кезінде, оған көптеген азаптар әкелді. Бастауыш білімді А. Вамбери Дуна-Шердагелидегі еврей мектебінде алды. Ол өзінің білімін Сен-Георгендегі пиаристердің католиктік орденінің монахтар алқасында жалғастырды. Будан кейін Пресбургтегі бенедиктілік монахтардың алқасына түсті.

Бала кезінен Вамбери венгер, неміс, словак және еврей тілдерін білетін, кейінірек латын, француз, ағылшын, испан, итальян, дат және швед тілін меңгерді. Жиырма жасында ол сонымен қатар орыс, ежелгі грек тілдерін меңгеріп, түрік, араб және парсы тілін үйрене бастады.

Жеті тілді меңгерген Вамбери 1851 жылы оқуын тәмамдап, үй оқытушысы болады. Бірнеше жыл ол ортан қолды жанұяларды кезіп, байлардың мақұрым балаларын оқытып, өз білімін жетілдірумен болды.

Бұл жылдары ол өз бақытын Венада сынап көрді, бірақ оны мемлекеттік қызметке алмаған еді. Венада ол улы серб ақыны және ағартушысы Вуком Караджичпен танысты. Орыс елшілігінде Раевский атты діндар адам оны кітаптармен қамтамасыз етті. Вамбери түпнұсқадағы Пушкин мен Лермонтовты оқыды. Шығыстанушы Пургисталь оның шығыс тілдерін оқуға деген құштарлығын оятты.

1852-1856 жж. Пешт қаласында үй оқытушысы болды. 1857 ж. Арминий Галацада кемеге отырып, Ыстамбұлға тартты. Бірте-бірте ол оқытушы және ғалым ретінде осман шонжарлары, ақсүйектері, еуропалық елшілердің арасында сыйлы адамға айналды. 1857-1863 жж. Константинопольда (Ыстамбул) француз тілінің оқытушысы болды. Шығыс тіліне деген ыстық құштарлығы және саяхатшылыққа деген табиғи бейімділігі алыс елдерге саяхат жасау арманын тудырды.

Ыстамбұлда болған торт жыл ішінде ол шығыс көне қолжазбаларын зерттеп, еуропалық газеттер мен журналдарында мақалалар жариялап, ғылыми еңбектер жаза бастады. 1861 ж. ол венгр Ғылым академиясының корреспондент-мүшесі болып сайланып, алыс Парсы мен Азияға саяхат жасауды ұйғарады. Бұл жерде ол, өзінің серіктерінің тапсырысы бойынша, басқалармен бірге «мадъяр тілінің шығу тегі туралы мәселені» зерттеуі тиіс болатын.

1863 ж. наурыз айының аяғында А. Вамбери түрік Решид-эфен-ди атын жамылып, Тегераннан Түрікмен даласына Меккеден кайтып келе жатқан қажылардың керуеніне қосылады. Ол Ираннан Орта Азияға апаратын киын да қауіпті саяхат жасап, еуропалықтардың назарынан тысқары жатқан шығыс тұрмысының көптеген жақтарын көрді.

1864 ж. Вамбери өзінің саяхаты туралы баяндайтын «Орта Азия бойымен саяхат» атты кітабын жариялайды. Бұл кітап Батыс Еуропада да, Ресейде де, Солтүстік Америкада да үлкен ықыласқа ие болды. Ол барлық дерлік еуропа тілдеріне аударылды.

Еуропа мен Ресей байырдан Орта Азиямен таныс болғанына қарамастан, А. Вамберидің кітабы өте танымал болды. Бұндай үлкен табыстың себебін автордың өзі «жолдың ұзақтығы жағынан да, оны жүріп өту әдісі жағынан да алғашқы болғандықтан» деп түсіндіреді. Вамбери Орта Азияны шарлап өткен және оны сипаттаған да алғашқы ғалым болды. Білмекке құмар жиһанкез Шығыстың ең түпкір-түпкірлеріне еніп, көргендерін қызықты түрде әңгімелей алды.

Вамбери еліне оралып, 1865 ж. Будапешттегі шығыс тілдерінің профессоры болып тағайындалды. Өзінің Орта Азияға саяхатын сипаттаған соң, А. Вамбери, негізінен, Шығыстың филологиясы мен ұлт тарихына арналған еңбектер жазады. 1858 ж. ол неміс-түрік, ал 1860 ж. — шағатай сөздігін жасады. Оның бұл сөздіктері, ұйғыр тілі, түркі-татар және угро-фин лексикографиясы, «Орта Азия бойымен саяхат», «Бухара мен Трансоксанияның ежелгі заманнан қазіргі заманға дейінгі тарихы», «Түркі-татар тілдерінің этимологиялық сөздігі», «Мадъярлардың шығу тегі» деп аталатын еңбектері үлкен ғылыми мағынаға ие болып табылады. Бұл еңбектерде ол сол кездері еуропа ғылымында әлі белгісіз Мухаммед Хайдар, Мир Мұхамед Әмин Бұхаридің қолжазбаларын қолданды.

Оның көзқарастарының күрт өзгерісі уақыт бойынша XIX ғ. 70-80 жж. орын алған, ағылшын-орыс қарама-қайшылықтың шиеленісуімен сәйкес келді. Бұл кездері А. Вамбери баспа бетінде англофильдік мақалалар, лекциялар және кітапшалармен жиі шығады. Оның британ патшалығының отаршылдық мүддесін белсенді қорғауы, біресе таңданыс, бірде қолдау тауып жатса, енді бірде Еуропаның жағымсыз әсерін тудырып жатты. Наполеон III, тіпті лорд Пальмерстонның өзі батыс еуропалық үкіметтерге арналған оқу құралына айналуды көздейтін оның саяси көзқарастарына немқұрайлы болды.

А. Вамберидің XIX ғ. 70-80 жж. басылған публицистикалық еңбектері оған аса елеулі атақ әкелген жоқ-ты. Оның өзі, британдық сыртқы саясатына араласуы, Англияның өзіне де «дүдамал пайда» әкелді деп мойындайтын. Кейіндері ол табиғатында болмаған және қызметінің негізгі мақсатына жатпайтын бұл қасиетінен арылып, жан-тәнімен ұстаздық және ғылыми жұмысқа берілді. А.Вамбери Будапешт қаласында 1913 ж. 15 қыркүйекте дүние салды.

1865 ж. бастап және өзінің өліміне дейін А. Вамбери Пешттің, одан соң Прагада шығыс тілдері профессоры кызметін атқарды.

А. Вамбери Орта Азия мен Қазақстанның тарихын жазба дереккөздері арқылы зерттеуде ғылымға үлкен үлес жасады. Оның шағатай және ұйғыр тілдері, түркі-татар және угро-фин лексикографиясы жөніндегі еңбектері орасан зор ғылыми мағынаға ие. Соны¬мен катар А. Вамбери өзінің отандасы И. Гольдциер (1850-1921 жж.) сияқты ірі еуропалық шығыстанушылардың қалыптасуына да үлкен ықпал етті.

А. Вамбери

ОРТА АЗИЯҒА САЯХАТ

Мен Венгрияда, Дуна-Сцердахели елді мекенінде, Петербург Комитетінде, 1832 жылы тудым. Шет тілдерді үйренуге деген құлшынысымның арқасында, мен сонау балалық шағымда-ақ бірнеше еуропалық және азиялық тілдерді үйренген едім. Басында мені Шығыс пен Батыстың тарихы қызықтыратын-ды, осының нәтижесінде, тілдердің арақатынасына да көңіл аудара бастадым және сондықтан «nose te ipsum» деген сөзді ұстанып, ана тілімнің басқа тілдермен туыстығы мен шыққан тегін анықтауға кірісуім аса таңырқаушылық туындатпайтын сияқты.

Венгр тілінің алтайлық тамырлары бар екендігін әркім біледі, бірақ ол финдық па, әлде татар тармағына жата ма, осыны шешу — әлі алдымызда тур. Ғылыми тұғырдан және біздің, венгрлықтардың ерекше бір ұлттық қызығушылығынан туындаған осы мәселе менің Шығысқа қарайғы саяхатымның басты себебі болған еді. Мен тірі тілдерді зерттей отырып, венгр тілі мен түркі-татар үстеулерінің бар екендігін, теориялық зерттеулердің нәтижесінде өз көзім жеткен тумаластығының дәрежесін анықтауға ұмтылдым. Мен ең алдымен, Константинопольге аттандым. Түріктердің үйлерінде көп жылдар бойы тұрақ тауып, медреселер мен кітапханаларды аралаған мен нағыз түрік, тіпті әпенді де болып кеткен едім.

Будан әрі қарайғы лингвистикалық зерттеулердің барысында алыс-алыс жерлерге бару кажеттілігі туындаған еді, және мен Орта Азияға қарай сапарға дайындалғанда өзімнің әпенді кейіпімді қалдырып, Шығысты сол шығыстың байырғы тұрғыны ретінде аралауды жөн көрдім.

Осымен, менің Босфордан бастап Самарқанға дейінгі сапарымның мақсаты анық дейік. Геологиялық және астрономиялық зерттеулер менің мақсатымнан тысқары болатын, оның үстіне, менің осы кейпіме қарай, оған қол жеткізу мүмкін емес еді. Мен, негізінен, Орта Азияның тұрғындарына, олардың саяси және әлеуметтік қарым-қатынастары, мінез-құлықтары, әдет-ғүрыптарына назар аудардым, және осы жеңіл-желпі очеркімде осыны сипаттауға тырысамын. Осы елдерге саяхатымның барысында олардың географиялық жағдайлары мен статистика туралы да өзімнің мүмкіндігімше анық-қанық мәліметтер алуға тырыстым; дегенмен өзімнің саяхатымның негізгі және ең құнды нәтижесі деп тек филологиялық бақылауларымды ғана білемін, оларды асықпай, тиянақтырақ талдап шыққаннан кейін ғылыми әлемге оны қарастыруға ұсынармын. Саяхатымның нағыз жемісі деп мына қосымшаланған беттер емес, әлдебір жыртық-қиықтарды киіп, талғажау етер ештеме жоқ болып, үнемі азаппен өлуден қорқып, бірнеше айлар бойы жаһан кезіп жүріп жасаған осы бақылауларымды білерсіздер. Біреулер мені бірбеткей дер, алайда мен жылдар бойы мақсатыма жетуге асыққан адаммын, non omnia possmus omnes екенін ұмытпаған абзал.

Осы жазбаларды жарыққа шығарғанда мен кейбір өзіме бейхабар салаларды қозғай отырып, оларды сипаттағанда немесе материалды таңдауда бірқатар ағаттықтарға жол беруім де мүмкін. Менің орта азиялық кейпіме қарай, бұл еңбектен екі есе асатындай, осыдан ауқымдырақ мәліметтер жинақтаған едім. Бұны мен келешекте егжей-тегжейлі жазуды жоспарлап та қойған едім; ал қазірше, жадымдағы алған әсерлердің бояуы қанық кезінде, барлық көрген-білгенімді жай ғана баяндауды жөн санаймын. Осыған орай, мен толықтай табысқа жеттім деп нық айта алмаспын. Оқырмандар мен сыншылар мені жазғыруы мүмкін, ал қолымдағы мәліметтер басымнан кешкен оқиғаларға тұрмауы да мүмкін; бірақ, сіздерден өтінетінім, мен тыңдау — ұятсыздыққа, сұрастыру — қылмысқа, ал көрген-білгеніңді жазып алу — өтелмес күнә болып саналатын елдерде болған едім, осыны ұмытпаңыздар.

Әңгіменің сабағы үзілмес үшін мен бұл кітапты екіге бөлдім. Бірінші бөлім менің Тегераннан Самарқанға және кайтар жолымды сипаттайтын саяхат туралы жазбаларымнан; екінші бөлім Орта Азияның географиясы, этнографиясы, саяси және әлеуметтік қарым-қатынастары туралы жинаған деректерден тұрады. Бір жағынан, мен бұрындары бірде-бір еуропалықтың аяғы басып көрмеген жерлерге барсам, екінші жағынан, менің жазбаларым маған дейін аз жазылған немесе тіптен де жазылмаған жақтарды қамтитындықтан, оқырман осы екі бөлімді де бірдей қызығушылықпен оқитынына сенем.

А. Вамбери

Пешт. 1864 ж., желтоқсан айы.

БҰХАР ХАНДЫҒЫ

Тұрғындары

Бұқар хандығы қазіргі кезде шығысында — Қоқан хандығы мен Бедазшань тау жотасымен, ал оңтүстігінде — Окус пен Керки және Чихардшуй аймақтарымен, ал солтүстігі мен батысында — Ұлы Шөл даламен шекараласып жатыр. Бұхараның шекарасын дөп басып айтуға болмайтындай, оның халқының санын да нақты анықтау мүмкін емес. Олардың саны 2 И миллионға жететін отырықшы және көшпенді десем, асыра айтпаспын; ұлттарына қарай, олар өзбек, тәжік, қырғыз, араб, мервтер, парсылар, үндістер мен еврейлерге бөлінеді.

1. Өзбектер. Олар, біз Хиуаны сипаттағанда атаған, сол 32 буынға жатады, бірақ өздерінін хорезмдік аталастарынан бет-әлпетімен де, мінез-құлқымен де ерекшеленеді. Хиуалықтардың сарттармен араласқанына қарағанда, бұқара өзбектерінің тәжіктермен арақатынастары тығызырақ болған-ды, сол себептен, бірте-бірте өздерінің ұлттық сипатынан және өзбектердің мінезіне сондай тән турашылдық нышандарынан айрылған еді. Әмірдің өзі маңғыт және хандықта маңғыт руы үстем болғандықтан, олар мемлекеттің әскери күшін білдіреді, дегенмен офицерлердің өз қатарынан асып, жоғары өскенін сирек бақылауға болады.

2. Тәжіктер. Бастапқыда Орталық Азияның барлық қалаларында тұрақ тапқан тәжіктер бұл қалада ең көп шоғырланған екен, өйткені Бухара — тәжіктің өз ұлтын мақтан тұтатын жалғыз қала болып табылады. Ол өзінің бұрынғы отаны - ежелгі Хорасанмен шекаралас орналасқан, Хотеннен (Қытайға) — шығыста, Каспий теңізіне батыста, солтүстікте -Ходжент жатыр, ал оңтүстігінде - Үндістан. Бұл халықтың өзінің көнелігі мен өткен шақтағы ұлылығына қарамастан, көргенсіздік пен ұждансыздықтың ең төменгі шегіне жеткендігі өкінішті-ақ және оларды Орта Азияның өкілі ретінде қарастыратын болсақ, ол туралы мүлдем ұсқынсыз түсінік алар едік.

3. Қырғыздар . Қырғыздардың немесе өздері айтқандай, қазақтардың саны Бухарада айтарлықтай емес; бірақ біз, реті келіп тұрғанда, өзінің санына қарай Орта Азияда айтарлықтай болып табылатын және көшпенді өмірінің көнелігіне қарай қызықты, осы халық туралы өзіміздің алған әсеріміз туралы айта кетеміз. Менің саяхатымның барысында қырғыз шатырларының жеке топтары байқалған еді, тұрғындарынан оларды саны туралы сұрағанымда, олар мені күлкіге айналдырып, «Ең алдымен шөлдегі құм түйірлерін санап ал, сосын қырғыздарды санап көр» дейтін. Олардың шекараларын да анықтау мүмкін емес-ті. Олардың Сібір мен Хиуа, Түркістан және Каспий теңізінің аралығын мекендейтінін білеміз; олардың мекендеу жері қоғамдық құрылым сияқты — оларды Ресейге де, Қытайға да жатқызуға болмайтынын дәлелдей түседі. Қытай, Қоқан, Бухара мен Хиуа қырғыздарды арасында өздерінің жіберген алым-салық жинаушылары жүргенге дейін ғана басқара алады; қырғыздар бұндай алым-салықтарды тонаушылық деп біліп, салықтың тек оныншы немесе қандай да бір бөлігін ғана төлегенге мәз. Жүзжылдық, мүмкін мыңжылдықтың аясында өткен барлық төңкерілістердің қырғыздарға айтарлықтай ықпалын тигізбегендігінен, Түркістан халықтарының ізгілік пен тағылықтың оғаш қосылысы болып табылатын олардың әдет-ғүрыптары әлі де сол қалпында сақталған еді. Қырғыздардың музыка мен поэзияға деген ерекше ықыласы, әсіресе олардың ақсүйектік менмендігі таң қалдырады. Бір қырғыз екінші қырғызбен кездескенде, ең алдымен «Jeti atang kimdir?» деп сұрайды. Бұл сұрақты сегіз жасар балаға қойса да, ол бұған еш мүдіріссіз жауап беруі тиіс; ал керісінше болса, оны өте тәрбиесіз және надан деп санайды. Мәрттігі жағынан қырғыздар түрікмендерден біраз артта қалады, ислам діні де оларда тұрақсыз қалыптасқан екен. Тек байлар ғана қалалардан бір молданы шақыртып, олар қой, жылқы және түйе түріндегі сыйлы ақыға ұстаздың да, священниктің де және хатшының да рөлін атқарады. Біздер, еуропалықтар үшін, тіпті олармен тығыз байланысқанның өзінде, қырғыздар оғаш болып көрінеді. Біз аптап ыстыққа немесе омбы қарға қарамастан, күн сайын, бірнеше сағаттар бойы, бүкіл үй-ішімен көшіп, бірнеше сағатқа ғана тоқтап, қайта көшетін — өмірі нанның не екенін естіп-білмеген, тек сүт және етпен қоректенетін адамдарды көреміз. Қырғыздар қалалықтар мен басқа отырықшы тұрғындарды ауру немесе есінен адасқан адамдар деп санайды, — және бет-әлпетінде қандай да бір моңғолдық нышандары жоқ адамды көргенде, оған аяушылықпен қарайды. Олардың эстетикалық түсініктері бойынша, монғолдың түрі сұлулықтың ең жоғарғы нышандарын білдіреді, өйткені Қудай оларды атжақты қылып жаратып, қасиетті жылқыға ұқсатқан екен.

4. Арабтар — үшінші халифтің кезінде Кутенбенің басшылығымен Түркістанды жаулап алуға қатысып, сол жерде қалып қойған жауынгерлердің ұрпақтары болып табылады; бірақ олардың, Хиджас пен Аркедегі туыстарымен түр-сипатынан басқа, ұқсастығы шамалы; бұл жерде арабша сөйлейтін адамдар аз кездеседі. Олардың саны шамамен 60.000. Олар негізінен отырықшы, Варданзи мен Вафкенттің маңайын мекендейді.

5. Мервтер — 40.000 парсының ұрпақтары, оларды шамамен 1810 жылы қаланы сариктердің көмегімен жаулап алғанда, Мервтен Бухараға Саид ханның бұйрығымен қоныс аударған еді. Өздерінін шығу тегі —Әзірбайжан мен Қарабақтан шыққан, Мервке Нәдір шахтың бұйрығымен аударылған түріктерге жатады. Бұхарадағы бұл халық -тәжіктерден кейінгі ең қу халық, бірақ олар тәжіктер сияқты қорқақ емес-ті.

6. Парсылар — жартысы құлдар, жартысы — еркіндік алып, Бухарада тұрақтаған халық Діни қысымшылыққа қарамастан (олар өздерінің шейіттік ғұрыптарын тек жасырын орындай алады), парсылар саудагерлікпен және колөнермен шұғылдануға әуес, бұл жердегі тіршілік аса қымбат болмағандықтан, оларға табыс, отандағы табысына қарағанда, оңайырақ келетін сияқты көрінеді. Парсылар ойлау қабілеті жағынан Орта Азияның көптеген халықтарынан әлдеқайда жоғары және құлдықтан жоғарғы мемлекеттік кызметтерге дейін жететін кездері де сирек емес. Шет аймақтардың көптеген билеушілері, бұрындары өзінің құлдары болған және өзіне адал болып қалған парсыларды әр түрлі қызметке қалдыратындықтан, әмірдің жанында парсылар құжынап жүреді; ханның басты уәзірлері де осы халықтан шыққан. Бұхарада олар ферғаналықтармен ең көп араласқан, сондықтан шайтандық қулықты солардан үйренген деп санайды.

... Қоқанда бұл бұрыннан бері ғұрыпқа айналып, өздерін өзбектер деп санайтындардың жартысы, жоғарыда аталған көшпенділерге жатады. Өзінің сырт пішініне қарай қоқандық өзбек ебедейсіз көрінеді, буған оның қолайсыз, кең киімі себеп болса керек. Біз бұл халықтың су жүректілігін талай көрдік, және егер елді қорғайтын көшпенділер болмаса, Қоқанның қалалары әлдеқашан Хиуаның, Ресей немесе Бұхараның билігіне көшер еді.

2. Тәжіктердің саны Бұхарадағыға қарағанда аса көп болмағанымен, басқа жерлерде байқалмайтын, үлкен топтарға бірігіп, тіпті бүтін бір ауылдар мен қалалар да акус түзетіні бар. Осылайша, Ходжент қаласы, Велкендас және Кизакус (Ходженд маңында) ауылдарының тұрғындары тек осы алғашқы парсы тайпасының адамдарынан тұрады, бір аңызға сенсек, осыдан 400 жыл бұрын оларға Намангань, Әндіжан және Мерголань сияқты маңызды қалалар тиесілі болған екен. Ал енді олардың мінез-құлқына келер болсақ, онда, қоқандық тәжіктер өздерінің бұқаралық тайпаластарынан асып кеткені шамалы; тек олардың тілдерін грамматикалық түрлеріне сөз байлығына қарап, басқа тәжіктерге қарағанда, әлдеқайда таза деп айтуға болады, бұл әсіресе Бұхарада туған, Рудеки атты ежелгі ақын жиі қолданатын, тұрғындары көптеген түрлерде сақталған тілде сөйлейтін Қоқанда жиі байқалады. Басқа қоқандық қалаларда, әсіресе Қытаймен шекаралас жерлерде, тәжіктер сирек кездеседі.

3. Қайсақтар хандықтың жергілікті халқының басым бөлігін құрайды. Олар таулы мекендерде көшпенді өмір сүріп, Шағанақ көлі мен Ташкенттің арасын қоныстап, ханға өздерінің Хиуадағы тайпаластарымен бірдей алым-салық төлейді. Қоқандық қайсақтардың арасында Хазірет Түркістанда салынған, бірақ өздері ешқашан дерлік тұрмайтын үйлері бар дәулетті адамдар да кездеседі. Негізі, олар, өздерінің санының көптігі мен ержүректігіне қарамай, хандықта үлкен ықпал күшіне ие.

4. Қырғыздар. Бізде барлық қайсақтарды қателікпен қырғыздар деп атайды, хандықтың оңтүстік бөлігінде Қоқан мен Сарыкөл арасын мекендейді, соғысқұмар мінезіне қарай, оларды әр түрлі саяси партиялар өздерінің қарсыластарын күйрету үшін қолданады. Олардың лашықтарының саны 50. 000 дейін жетеді; осыдан, олардың саны теке түркмендермен бірдей екендігін байқауға болады

5. Қыпшақтар. Менің пікірімше, қыпшақтар түркі халқының ен ежелгі де алғашқы тайпасына жатады және Комулдан Адриатикалық теңізге дейін тарыдай шашыраған осы үлкен әулеттің барлық буындарының арасындағы өзінің байырғы ұлтының түрін, мінез-құлқын, тілі мен тәлім-тәрбиесін берігірек сақтаған тайпа болып табылады. Рашиб ед-дин-Табиби беретін қыпшақтардың атауының аңызға айналған этимологиясы оқырманның қызығушылығын тудыра қоюы екіталай. Бұл бір кездері үлкен және қуатты тайпа болған дейді; қазір қыпшақтар небары 5. 000 — 6. 000 түтіннен ғана тұратындығына қарамастан, Дешті Қыпшақ далаларын бір кездері солардың ата-бабалары жаулап алған деседі. Өзінің мардымсыз санына қарамастан, қыпшақтар әлі де Қоқандағы саяси оқиғаларға үлкен ықпал көрсетуге қабілетті болып табылады: олар хандарды тағайындап, ауыстырады, кей кездері тіпті, бес жүз аттыдан туратын қыпшақ жасағы бір қаланы жаулап алғанда, хан оларға тойтарыс беруге жүрексінетін кездер де болады. Түрік тілінде мен парсы немесе араб тілінен енген кірме сөздерді мүлдем байқағам жоқ; монгол тілінен шағатай тіліне ауысудың тамаша түрі бола алады. Қыпшақтардың Орта Азияның басқа халықтарына қарағандағы бет әлпеті де осындай байланыста болып табылады. Қысық көз, көсе және атжақты олардың түріне қарап, оларды монғолдармен ұқсастыруға болады; оның үстіне, олар негізінен тапал, онысына қарамастан, өте ұшқыр келеді. Жоғарыда айтылғандай, олар Орта Азияның барлық басқа халықтарының арасындағы ержүрек халық болып саналады және олардың бүкіл Азияны дүрліктірген, қуатты да мықты орда екендігі сөзсіз.

Қоқан хандығы бірнеше аумақтарға бөлінеді, олардың барлығы әдеттегідей, өздерінін ең ірі қалаларының атымен аталады. Оның астанасы Қоқан болып саналады, жергілікті халықтың айтуы бойынша, Қоқан — Латиф, немесе тамсандырған Қоқан деп аталады ; ол тамаша жазықтықта, көлемі бойынша Хиуадан алты есе, Бухарадан үш есе, Тегераннан төрт есе асып түседі. Хан сарайы орналасқан қаланың оңтүстік бөлігі жақында ғана дуалмен қоршалған еді, ал солтүстігі болса, әлі де ашық. Тұрғындар мен үйлер саны мардымсыз аз, өйткені үйлердің жан-жағы жеміс ағаштарымен қоршалған, кей кездері осындай он-он бес үйдің жанынан өту үшін ширек уақытың кететіні бар. Астанасына жалпы сипат берсек, бұл қаланың тұрғындары өздерінің үйлерін бұқаралық үйлерден әлдеқайда қарапайым деп санайды. Тастан тек торт мешіт және орыс тауарлары мен жергілікті жібек, тоқыма және былғарыдан тігілген бұйымдар ғана сатылатын ауқымды базардың азғантай бөлігі ғана салынған. Бұл жерде хандықтың астанасында жасалатын ер-тоқым, айыл-тұрман мен ерттеуге арналған басқа да бұйымдар әсіресе үлкен сұранысқа ие.

Қоқаннан кейін, хандықтың негізгі сауда қаласы болып саналатын, елдің айтуы бойынша, Орынбормен және Қызылжармен (Петропавл) маңызды сауда-саттық жүргізетін, көптеген бай көпестер туратын Ташкент туралы да айта кеткен жон. Ташкент Бухарамен, Қоқанмен және Қытай Татариясымен тікелей сауда-саттық жүргізеді және орыстардың астыртын ұмтылып келетін, өте маңызды әскери тұғыр болып табылады және бұрынырақта айтып кеткендей, олардың ақырғы форпоетары (Кале Рехим) осыдан небары бірнеше күншілік жерде орналасқан-ды. Ташкенттің жаулануы, Бұқар және Қоқан хандығын тізе бүктіруге айтарлықтай септігін тигізер еді, бұл жерде, орыс найзасына хандардың арасында толастамайтын алауыздық үлкен көмек көрсететіні сөзсіз.

Ташкенттен кейін ең маңыздысына Ходженд жатады, онда 5000 түтін үй, алаша тоқылатын көптеген фабрикалар да бар, он бес медресе мен осыдан екі есе үлкен мешіт бар; Мерголан — қоқан оқымыстылары шоғырланған үлкен қала, бұл жерде қазір Махмуд Ағзамның қолбасшысы ходша Бузурук тұрады; бұл қолбасшы бір кездері қалаға жеңіскер болып кіргенде, әмір оған қарсы келе алмаған еді, осыдан кейін ол бұқаралық әмірдің рақымына бөленген еді; хандықтағы ауыр жібек мата, ең тамаша атлас тоқылатын Әндіжан; маңайына қыпшақтардың басты тұрақтары орналасқан Наманган. Осы қалалардан басқа, Хазірет Түркістанды да атай кеткен дұрыс, бұл қалада барлығы қадірлеп, қасиет тұтатын, дін және өнеге-тәлім (мешреб ) туралы еңбек жазған Қожа Ахмед Яссауидің кесенесі бар, оның еңбектері әлі күнге дейін, отырықшы және көшпенді қоқандықтардың ең сүйікті кітаптары болып табылады. Шехри Мензин мен Джусті айтар болсақ, бұл жерлерде Түркістанда сатылатын хиссарлық пышақтардан кейінгі ең қымбат пышақтар жасалып шығарылады. Шериханды атайтын болсақ, ол ең үздік жібек шығаруымен ерекшеленеді және кей кездері Тахты Сүлеймен деп аталатын Ошты ерекшелеуге болады. Бұл жер Тахты Сүлеймен деп аталады, өйткені хандықтың шығыс шекарасында, саны жыл сайын арта түсетін тәуәп етушілер келетін Сүлеймен тағы бар. Олар қаланын ортасында орналасқан төбешікке қарай бет алып, бір кездері үлкен төртбұрышты тастардан қаланған және колонналармен безендірілген ежелгі ғимараттардың, үйінділердің арасында мәрмәр тақ пен ислам бойынша бірінші пайғамбар болып саналатын Адам атаның жер өңдеушілікпен айналысқан жеріне келіп тәуәп етеді. Бұл аңыз бекерден емес; оны құрастырушы жер өңдеушілікті діни міндет ретінде ұсынуды ниет еткені анық.

Не болса да, Ош біздің археологтарымыз үшін қызықты болары сөзсіз. Бұл үйінділер, әсіресе колонналар, гректік тамырлардан бастама алғанын аңғартады және біз Шығыстан Ескендірдің ең қиыр отарын іздестірер болсақ, осы белгілерге қарап-ақ, ержүрек македондықтың өзінің алпауыт мемлекетінің шекарасын осылайша таңбалаған ба деген ойда қаласың .

Саяси қарым-қатынастарда Қоқан хандығы, Бұқара мен Хиуа сияқты, бұрыннан бері дербес хандық болып саналады. Қазіргі оның билік басындағы әулет өзін Шыңғысханның кіндігінен тараған деп жариялайды: дегенмен бүл неғайбыл, өйткені Шыңғысханның ұрпақтарын тақтан Әмір Темір тайдырған еді, ал Әмір Темір ұрпақтарының ақырғысы, Барберден кейін, такты Шейбани, сосын қыпшақтар мен қырғыздардың елбасылары кезекпен иемденген болатын. Бұқарамен үнемі тақ үшін соғысып отыратын хан әулеті қыпшақтардан таралып, билік басында сексен жылдан астам уақыт қана болған еді. Қоқанның мемлекеттік мекемелері араб және ежелгі парсы элементтерінің ықпалына айтарлықтай ұшырамаған еді және осы уақытқа дейін әлі Шыңғысханның Жасағын қолданады. Және әлі күнге дейін де, тағайындалған хан ақ киізге отырғызылып, әлемнің төрт бұрышына садақ атады.

VIII

ОРТА АЗИЯНЫҢ ІШКІ ЖӘНЕ СЫРТҚЫ САЯСИ ҚАРЫМ-ҚАТЫНАСТАРЫ

Бухара, Хиуа, Қоқан хандықтарының арасындағы ішкі қарым-қатынастар. Олардың Түркістанмен, Парсымен, Қытай және Ресеймен сыртқы қарым-қатынастары

А. Ішкі қарым-қатынастары

Хиуа өзінің тұрғындары — оймыттармен, чаудор және қайсақтармен үнемі соғысудың салдарынан өте әлсіреген еді. Оған қарағанда өзінің санына қарай Бухара әлдеқайда қуаттырақ және өзбектердің батырлығының арқасында ғана, осыған дейін, әлі де Хиуаны әмірлер жаулап алмаған еді. Аллахули хан, мен естігендей, Ресейге бара-бара зорырақ сес көрсетіп келе жатқан үш хандық арасында шабуыл және қорғаныс одағын құруды ұсынып, Бухара мен Қоқанға бірінші болып елші жіберген екен (мүмкін, Коннолей кеңесімен болса керек). Бухара бұл одақтан бас тартып қана қоймай, орыстардың жағына ығысты; Қоқан болса, сол кездері әмірмен соғыс жүргізіп жатқан Шехри-Себс және Хиссармен бірге өзінің келісімін білдірді. Бірақ жоспарланған одақ тек игі арман ғана болып қала берді және оны іске асырудың барша қиындығын, орта азиялықтар өздерін сипаттау үшін қолданатын, араб мақалы аша түседі. Бұл мақал «Ең береке — Римде, ең ізгілік - Шамда, ілім — Бағдадта, ең жауыздық пен дұшпандық — Түркістанда» дегенді білдіреді.

Қоқан Хиуаның кебін киіп, қыпшақтар, қырғыздар мен қайсақтардың арасындағы толассыз тартыстардан жапа шегуде. Оның үстіне, онда тұрақтаған өзбектердің сужүректігі соншама, басқа хандықтарға қарағанда Қоқан әлдеқайда ауқымдырақ және халық саны да айтарлықтай көбірек болғанымен, оларды үнемі Бухара жеңіп отырады.

ОРЫСТАРДЫҢ АҒЫЛШЫНДАРМЕН ОРТА АЗИЯДАҒЫ БАҚТАЛАСТЫҒЫ

Мен Англияға оралғанымда, біреулер «Ресейдің Англия мен Орта Азиядағы бақталастығы — бос сөз» деген еді. «Әбден мезі қылған және сәннен шығып кеткен бұл саяси сауалды тастаңызшы. Түркістан халқы жабайы, тұрпайы, тағы, және егер Ресей осы елдерде өркениетті таратудың ауыр және лайықты міндетін өз мойнына алатын болса, біз тек қуанар едік. Англияға оның саясатын қызғанышпен бақылаудың қажеті жоқ».

Осы жазбаларда аздап қана сипаттауға ұмтылған менің бойымды, Түркістанда көрген сұмдықтарға деген жиренішім билеп, маған берілген осы кеңес пен айтылған саяси көзқарас ақиқатқа жата ма, жоқ па, осыны түсіне алмай дал болдым. Мен христиандық өркениеттің Орта Азия үшін ең игі және ең тамаша сыйы, адамзат қоғамы бұрынды-соңды жасап көрмеген, шынайы жарылқаушылықтың өзі болып табылатынын бұрыннан сезетінмін. Бірақ сауалдың саяси жағы маған оңайшылықпен беріле қоймады: мен оған қаншалықты тереңірек үңілсем де, барлық мүмкін жағдайларды қарастыруға ұмтылғаныма қарамастан, Ресейдің, Англияның үндістандық меншіктеріне жақындап келе жатқанына немқұрайлықпен қарап отыруын түсіне алмай-ақ қойдым.

Саяси қиялдар мезгілі әлдеқашан өтіп кеткен-ді. Біз бүгіндері аңызға айналған руссофобиядан мүлдем алшақтап кеткендіктен, бір күні шекараны күзетіп тұрған орыс қазағы мен ағылшын сыпайы бір-бірімен бетпе-бет ұшырасып қалуын күтпейміз. Бірнеше жыл бұрын саяси арманшылдар күткендей, осы екі алыптың Орта Азияда қақтығысып қалатын күні әлі жақын емес; бұл мәселе асықпай болса да, алға жылжып келе жатыр, және істің барысын бақылап отырған біз оқырманды орыстардың Орта Азиядағы саясатын танытатын ағылшын немқұрайлығының қаншалықты жөнсіз екендігін көрсететін мәліметтермен таныстырамыз. Ең алдымен, біз Ресей шынымен де оңтүстікке жылжып бара ма және ол осыған дейін қаншалықты жылжыды екен? деген сауал қоямыз. Осыдан 25 жыл бұрынырақта біз орыстардың Орта Азиядағы саясатына аса көңіл аудармайтынбыз. Ағылшындардың Ауғанстанды басып алуы, орыс-парсы одағы және Хиуаға қарсы экспедиция — осының барлығынын нәтижесінде Петербург және лондондық кабинеттерінің дипломатиялық қатынастарында Түркістанға қатысты сұрақтар талқылана бастады. Сол кезден бері бұл іс біршама саябырсыған еді. Англия өзінің сәтсіздіктерінің нәтижесінде шегініп; Ресей өзінің астыртын ісін жалғастыра берді, оның Түркістанмен арасындағы шекаралары да бірталай өзгерістерге ұшырады. Орталық Азияның батыс бөлігінде, әсіресе Арал теңізі мен оның жағасындағы орыс ықпалы айтарлықтай айқын сезіле бастады. Оксустың сағасын санамағанда, Арал теңізінің бүкіл жағалауы орыстардың меншігі деп жарияланды. Енді көл бойымен үш кеме жүріп, Хиуа ханы оларға Кунгадка дейін баруға рұқсат береді. Бүл пароходтар тек балықшыларды қорғауға арналған дейді, бірақ олар басқа да мақсаттарды көздеуі де мүмкін және жақында Кунградта өткен толқулар және қайсақтар мен өзбектердің жиі қақтығысулары да осылай аталатын балықшылар қайықтарымен тығыз байланысты екендігін Хиуада барлығы біледі.

Бірақ, бұның барлығы, аса маңызды емес; нағыз әрекет алаңын Яксарттың сол жағалауынан іздеу керек. Бұл жерде ұзын-сонар бекіністер мен құдықтармен қоршалған орыс фопостары, жоғарыда айтылғандай, Орта Азияны жаулауға жол ашатын басты көз бола алатын — Ташкенттен 32 миль арақашықтықта жатқан Кале - Рехимге жақындаған еді. Осы жолда, басқа жолдарға қарағанда, жазықтар азырақ кездеседі, сондықтан ол ұтымды болып табылады. Бұл жерде қақтығыстар жиі болады, бірақ олармен шайқасу табиғат апатымен алысқаннан гөрі, оңайырақ тиеді. Орыстар Намангань арқылы Қоқанның шығыс шекарасына бірте-бірте жақындап келеді және Қудияр ханның кезінде сол жерде қоқандықтармен бірқатар қақтығыстар орын алған-ды.

Орыстардың Орта Азияға катысты жоспарларының сәттілігіне шәк жоқ. Жоғарыда айтып кеткенімдей, өркениеттің мүддесі үшін біз орыс қаруының жетістікке жетуін тілейміз; бірақ бүл жетістіктердің ықтимал нәтижелерін саралайтын болсақ, бұл сұрақ күрделеніп, қайта қарастыруды қажет ете бастайды. Ресей Бухараны ғана қанағат тұтып, Оксусты өзінің ықпалы мен талпыныстарының шекарасы ете ме, жоқ па — бұған жауап беру қиынға соғар. Орыс ауласы өзінің көп жылдарға созылған және киын, Ұлы Шөлдің арқасында көптеген шығындарды талап еткен саясатының нәтижесінде, Түркістанның алқаптарынан басқа да жерлерге көз сала бастайтыны әбден мүмкін екендігін, аса терең үңілмей-ақ түсінуге болатын сияқты. Түркістанды жаулап алған Ресей тікелей немесе жанама түрде Ауғанстан мен Солтүстік Үндістанда ықпал ете бастамас дейтін бірде-бір саясатшыны көрсем деп едім. Перовскийдің колонналары Аралдың батыс жағалауларынан Кабулға дейін көлеңкелей бастағанда, Кандағар мен Кабулды Витковичтің елесі шарлай бастағанда барлығы да бұдан әрі қарайғы әрекеттердің мүмкін екендігін аңғара бастады. Бір рет орын алған нәрсе екінші рет қайталанбайтындығына кім кепіл?

Тәржімалаған А. Ж. Тулеуова





ВЕБЕР МАКС

(1864- 1920 жж.)

Марк Вебер — өз кезінде гуманитарлық ғылымның дамуына үлкен үлес қосқан XIX ғасырдың соңы мен XX ғасырдың басындағы көрнекті батыс оқымысты-теоретиктерінің бірі. Неміс ғалымының социология, тарих, юриспруденция, политэкономия саласындағы зерттеулері ғылыми жұртшылық арасында кен қолдау тапты. М.Вебер өзі айналысқан ғылыми зерттеулердің тұтас бағыттарының негіздеушісі болып табылады. Оны маркстік емес тарихнама ғылымдарын негіздеушілердің бірі деп өте орында айтқан. М. Вебердің ғылыми құрылымдары социология, тарих, политэкономия салаларындағы инновациялық зерттеулердің концептуалды негізін қалады, мұны казіргі кездегі кеңестік дәуірден кейінгі оқырманға арналған М. Вебердің ғылыми және дүниетанымдық көзқарасының маңыздылығымен түсіндіруге болады.

Ол 1864 ж. 21 сәуірде Тюрингияның Эрфурт қаласында дүниеге келді. Оның әкесі тоқыма ісімен айналысқан, өнеркәсіпшілер мен саудагерлердің отбасынан шыққан заңгер болды. Шешесі жоғары білімді және діндар әйел еді. 1882 ж. М.Вебер Гейдельберг университетінің құқық факультетіне түсті. 1883 ж. университетте үш семестр оқығаннан кейін, Страсбургте бір жыл әскери кызметте, бас кезінде жай солдат, кейін империя армиясының офицері болды. 1884 ж. ол Берлин және Гетте университеттеріндегі өзінің оқуын жалғастырып, екі жылдан кейін юриспруденция бойынша университет сынақтарын ойдағыдай тапсырды. 1889 ж. ол Берлинде «Орта ғасырдағы сауда коғамының тарихы» атты диссертациясын қорғап, бұдан кейін Берлиннің адвокаттық корпусына жұмысқа кірісті.

1891 ж. «Римдік аграрлық тарих және оның мемлекеттік және жеке құқық үшін маңызы» атты тақырыпта диссертация қорғағаннан кейін ол Берлин университетінің кафедра факультетіне профессор кызметіне шақырылды, ол оның будан арғы профессорлық қызметінің саласын анықтады. 1894 ж. 30 жасында Марк Вебер Фрибург университетінің профессоры болды. Фрибургте ол «Ұлттық мемлекет және экономикалық саясат» тақырыбында лекция курсын оқыды. 1896 ж. 32 жасында ол Гейдельберг университетінде кафедраны басқарды.

1897 ж. ауыр жүйкелік ауру оны барлық жұмысты тоқтатуға мәжбүр етеді. Тек 1902 ж. ол Гейденбург университетіндегі ұстаздық қызметін жалғастырады. 1904 ж. коғамдық ғылымдар конгресіне қатысу үшін АҚШ-тын Сент-Луйс қаласына барып, онда «Германиядағы капитализм және ауылдық қоғам» атты лекция оқиды. Осы кезде өзінің кейіннен тарихтың маркстік емес тарихнама саласындағы ең атақты жұмыстарының біріне айналған — «Протестанттық этика және капитализм рухы» атты жұмысының бірінші бөлімін жариялайды. Бір жылдан кейін 1905 ж. зерттеудің екінші бөлімі жарыққа шығады. Қазіргі заманғы батыс капитализмнің шығуы жайлы жарияланымдарын 1906 ж. «Протестанттық секта және капитализм рухы» атты зерттеумен аяқтады. 1907-1916 жж. ол социология, құқық, экономика салаларына катысты («Түсінім социологиясының кейбір категориялары», «Әлемдік діннің шаруашылық этикасы», «Социология және дін», «Шаруашылық және коғам») сияқты көптеген ғылыми зерттеулер жазды. Сонымен бірге, М.Вебердің студенттер аудиториясы алдында оқыған «Ғылыми әуестік және мамандық», «Шаруашылық тарихы» сияқты ғылыми баяндамалары мен лекциялары да кең қолдау тапты.

Макс Вебер 1920 ж. шілдеде Мюнхенде 56 жасында өкпе ауруынан қайтыс болды.

Оның негізгі шығармаларының бірі - 1905 ж. «Протестанттық этика және капитализм рухы» атты шығармасы — казіргі кездегі капитализмнің пайда болу себебін түсіндіретін ең атақты еңбек.

М.ВЕБЕР

ӘДІСНАМА ТАРИХЫ (ПРОТЕСТАНТТЫҚ ЭТИКА)

II БӨЛІМ

АСКЕТИКАЛЫҚ ПРОТЕСТАНТТЫҚТЫҢ КӘСІБИ ЭТИКАСЫ

1. Бейбіт аскетизмнің діни негізі

Оның барлық өмірлік құрылысқа бағыт беріп және жеке адамды оны өте қатал ұстануға мәжбүр еткен діни сенімдердің және діни өмірдің тәжірибесінде қалыптасқан психологиялық ынталандыру қызықтырды. Бұл ынталандырулар коп жағдайда діни түсініктердің ерекшеліктеріне бейімделді. Сол кез адамдарының бір қарағандағы абстрактылы догмалардың мәні туралы ойын, оның діни мүддемен тәжірибелік байланысын анықтау арқылы ғана түсіне аламыз. Баяндауымыз барысында біз протестанттық діни нанымның догматикалық жақтарына тоқталатын боламыз.

XVI және XVII ғғ. анағұрлым дамыған капиталистік елдер — Нидерландта, Англияда, Францияда шиеленіскен саяси және идеологиялық күрес тудырған діни наным — кальвинизм болды, сондықтан да біз оған бірінші кезекте көңіл бөліп отырмыз. Бұл догманың ең маңызды ілімі — құтқарудың таңдамалылығы.

Бүл діннің қағидалары мынандай болды. Қудай адамдар үшін емес, адамдар құдай үшін өмір сүреді. Адамның барлық әрекеттері құдайдың құдіретін күшейтуге арналуы тиіс. Адамның бір бөлігі шаттыққа бөленген, қалғандары өмір бойына құдайдың қарғысына ұшырағандар. Адамдардың еңбектері немесе тәртіпсіздіктері олардың тағдырына эсер етеді деу — ғасырлар бойы қалыптасқан құдай шешімін адамдардың ықпалына бағындырамын деумен бірдей болар еді.

Құдірет шешімі алғашқы және өзгертуге жатпайтындықтан, құдай рақымы берілген адамдардан ешқашан алынбайды, ал айырылғандар оған қол жеткізе алмайды. Қудай мейірімінен теріс қалғандар да шіркеуге бара алады, булар құдайдың тәртіптік ықпалына шаттыққа жету үшін құлшылық етпейді, құдайдың даңқын арттыруға бағытталған кеңесін орындап, бағынуы үшін құлшылық етеді. Шіркеу мен құпияның көмегімен жанды қорғауға деген сенімді жою — кальвинизмнің католиктіктен айырмашылығын білдіретін шешуші идея болды.

Құдайдың мейірімінен тыс қалғандарда құдай назарын өздеріне аудартудың магиялық та, басқа да ешқандай құралы болған жоқ. Бізді қызықтырып отырған кезеңдегі адам тағдырының құдай еркімен шешілуі жөніндегі ілім ықпалының іздерін адами мінездің және дүниетанымның барлық қарапайым белгілерінен табамыз. Кальвинизм билік еткен салалардағы осындай икемдеулерге сәйкес елеусіз түрде тәубе ету жойылды. Бұл лютерандық ілімге қайшы келетін өте маңызды оқиға еді. Бәрінен бұрын бұл осы діни бағыттың өз ықпалына тән белгісін, сонымен бірге оның этикалық көзқарасын анықтаудың импульсі болды. Бұл өз кезегінде кінәсін мойындау құралынан арылтты. Кальвинистің құдаймен қатынасы толық рухани жалғыздық атмосферасында өтті. <...>

Әлем тек құдайды мақтау үшін өмір сүреді: таңдаушы-христиан өзінің бейбіт өмірінде құдіреттің даңқын арттыратын парызды жүзеге асыру үшін өмір сүреді. Христианның әлеуметтік қызметін қудай шешеді, сондықтан да оған берілген өмірдің әлеуметтік құрылымы оның парызына және алдына қойылған мақсатына сәйкес болуын қалайды. Кальвинистік әлеуметтік қызметі — («In majorem gloriom Dei»). Арғы әлемдегі өмірдің жалпы игілігі шеңберінде жүзеге асатын кальвинизмнің кәсіби қызметінің шеңбері осындай. Біздің көріп отырғанымыздай, Лютер «Жақыныңа деген махаббатқа» байланысты еңбек бөлінісіне негізделген кәсіби кызметті шығарды. Алайда Лютердің осындай таза теориялық құрылымы және бұлыңғыр елесі кальвинизмнің барлық этикалық жүйесіне тән ерекшелігі болды. «Жақыныңа деген махаббат» қағидасының мәні құдайға кәсіби қызмет жасауға негізделді. Ол бізді қоршаған әлеуметтік космосты тиімді басқа түрге айналдыру сипатындағы қызмет болып табылады. <...>

Ерте ме, кеш пе әрбір сенушінің алдында басқа қалғанының барлығын артқа ығыстыратын: Мен құдірет тарапынан таңдаулымын ба? Таңдаулы екеніме қалай көз жеткізуіме болады? деген бір сұрақ тұруы тиіс.

Кальвинде мұндай мәселе болған жоқ. Ол өзін құдай қаруы ретінде сезініп, өзінің құдайдың мейірімі түскен адамы екеніне шүбә келтірген жоқ. Кальвин адамдардың мінездері арқылы құдайдың мейірімі түскен адам немесе мәңгілік азапқа айыпталған адам екенін анықтауға болады деген қағиданы жоққа шығарады. Мұндай ұмтылыстарды олар құдайдың құпия кәсібіне ену деп есептейді. Сырттай қарағанда жердегі өмірде құдай таңдаулыларының құдай қаһарына ұшыраушылардан айырмашылығы жоқ. Таңдаулылар көзге көрінбейтін құдай шіркеуін қурайды және солай болып қалады.

Кальвиннің көзқарасы бойынша, барлық сезімдер мен көңіл-күйлер алдамшы, сенім объективті іс-әрекетте өз көрінісін табуы тиіс. Тек құдай таңдаулысы ғана (fides ейіках)-тің шынайы иесі, сондықтан тек сол ғана қайта өркендеумен және құдайдан алатын жарығы арқылы құдайдың даңқын шынайы мейірімді істермен арттыруға қабілетті. Іс жүзінде бұл құдай өзіне-өзі көмектесетіндерге ғана көмектеседі, осылайша кальвинист өзін құтқару сенімін өзі жасайды дегенді білдіреді. Біз, шындығында да, мұндай пікірлерді кездестіреміз, алайда, бұл құтқаруға католицизм талап еткендей жекелеген лайықты істерді біртіндеп жинау арқылы қол жеткізілмейді, бұл сенушіні үнемі мен құдірет тарапынан таңдаулымын ба немесе қабылданбағанмын ба деген таңдауды әр кез қоятын адамның жүйелі өзін-өзі бақылауының салдары болып табылады.

Қазіргі капиталистік рухтың негізгі құрамдас бөліктерінің, сонымен бірге қазіргі кездегі барлық мәдениеттің бірі — кәсіби мойындалу идеясы негізіндегі тиімді өмірлік тәртіп христиандық тақуалық рухынан шыққан. Біздің «капиталист» рух» деп анықтаған ойлар бейнесі элементтерінің қаншалықты маңызды екенін және пуритандық кәсіби тақуалық мәніне қаншалықты сәйкес келетінін көрсету үшін біздің зерттеуіміздің басында келтірілген Франклиннің трактатын айтсақ та жеткілікті.

Протестанттық акцетизмнің өзіндік екінші бағыты ретінде басқа дінді қабылдауды және XVI-XVII ғғ. осыдан шыққан баптисттердің, меннониттердің, квакерлердің секталық ағымдарын атауға болады. Басқа дінді қабылдағандар үшін сенімнің ақталуы Христ құрбандықтарын өтеуді іштей кабылдау болды. Оған адамның жеке қабылдаған мырза рухына тағзым ету әрекеті арқылы қол жеткізілді. Шын көңілмен мойындауға әркім де қол жеткізе алады. Ол үшін дайын жағдайда болу және бейбіт өмірдегі күнәлі істерге қасиетті рухтың енуіне кедергі жасамау қажет. Әлемнен және оның мүдделерінен іштей бөліну, бізбен біздің ұятымыз арқылы сөйлесетін құдайға сөзсіз табыну қайта өрлеудің шынайы қатесіз белгісі, ал осыған сәйкес мінез-құлық құтқарылудың қажетті алғы шарты. Оны қызмет жасау арқылы алуға болмайды — бұл құдайдың сыйы. Алайда тек өз ұятының ішкі дауысын басшылыққа алған адам ғана өзін кайта түлеген адам ретінде есептей алады. Бұл жағынан алғанда «causa sine qua поп » «мейірімді істер» болды.

Алдын ала анықтау ілімі өзінің бұрынғы мәнін жоғалтқандықтан, баптистік өнегеліктің өзіне тән әдістемелік сипаттағы психологиялық негізін қасиетті рухтың эсер етуін тосу кұрады. Оның мәнін Барклей былай анықтады: бұл үнсіз тосудың мақсаты - бәрінен бұрын «табиғи адамның» барлық түйсікті және әуесқойлық субъективтілігін анықтау. Өзінің жанында терең тыныштық орнауы үшін ол үнсіздікте болуы керек. Бұл құдайдың дауысын қабылдаудың қажетті жағдайы болып табылады. Құдай даусы мақұлық тыныштық сақтағанда ғана естіледі деген идея адамда өз әрекеттерін асықпай ойлау қабілетін және оған үнемі өз ары алдында талдау жасауға тәрбиелеуі тиіс болды.

Саяси билікпен қандай да бір қатынасқа түскісі келмеген қауымдар үшін немқұрайды түрде тек бір ғана мүмкіндік — аталған аскетикалық адамгершіліктерді кәсіби қызметке бағыттау мүмкіндігі ғана қалды.

Әрбір жеке жағдайлардағы будан ауытқушылықтар олардың бізді қызықтырған аскетикалық діни қауымдарының акценттік деңгейінің әр түрлілігіне қарамастан барлық жерде белгілі жағдайда ықпал етті. Біздің тұжырым шешуші жағдай, біз зерттеген аскетикалық ағымдардың барлық түрінде «діни таңдаулылық жағдай» адамды құдіреттің зұлымдығынан қорғайтын құрамдық сапа ретінде қабылданды. Аталған деноминацияның догмалық іліміне сәйкес, бүл жағдайларға қалай қол жеткізілгеніне қарамастан, оған жету кепілдігі қандай да бір сиқырлық құрал, тәубе ету арқылы күнәден арылу, жекелеген игілікті әрекеттер емес, «табиғи» адамнан мүлде өзгеше, тек өз тәртібінің өзіндік сипаты арқылы таңдаулылығын бекіту болып табылады.

Осы негізде жекелеген адамда өз тәртібіне әдістемелік жағынан бақылау жасау импульсі пайда болады. Өмірдің бұл аскетикалық тәсілі барлық тіршілікті тиімді түрде жаңғыртудағы құдай еркіне бағытталды. Өмірдің бұл аскетикалық мәнері барлық тіршілікті құдай еркіне қарай қайтадан тиімді жаңғыртуды көздейді. Мұндай аскеза opus supere- rogatlionis емес, өзінің акталуына деген сенімге ұмтылған әрбір адам орындауға тиісті мақсат болды. Мұндағы шешуші болып табылатыны дін талап етіп отырған қасиеттілердің ерекше өмірі енді әлемнен тыс монархтық мекемелерде емес, оның әлемдік құрылымның ішінде қалыптасты. Сырт өмірлік шаттыққа бағытталған аталған өмір жаңалығы, аскетикалық протестанттықты кәсіби мойындау тұғырнамасының салдары болды.

2. Аскеза және капиталисты рух

Аскетикалық протестанттықтың негізгі діни идеялары арасындағы байланысты және күнделікті экономикалық тірлігінің ережесін түсіну үшін бәрінен бұрын күнделікті рухты құтқару тәжірибесінен өсіп шыққан құдіреттік шығармаларды қарау қажет.

Егер Баксердің «Қасиеттілердің мәңгілік тыныштығын» оның «Christian directory» немесе басқа авторлардың осыған жақын еңбектерін алып қарайтын болсақ, олардың байлық және оған жету тәсілдері жөніндегі көзқарастарында жаңа ашылудың эбионистикалық белгілері ерекше көзге түседі. Байлық — өте қауіпті, оның арбауында шек жоқ; құдай құдіретімен салыстырғанда, байлыққа ұмтылу тек мәнсіз нәрсе емес, сонымен бірге өнегелік жағынан да күдікті болып табылады. Пуритандық әдебиеттерден байлық пен материалдық игілікке ұмтылудың қалай айыпталғаны жайлы көптеген мысалдар табуға болады.

Моральдық жағынан, жеке меншік емес, қол жеткен игілікке деген ризашылық және осыдан туындайтын салдар ретіндегі әрекетсіздік, оның ішінде «қасиетті өмірге» деген ұмтылыстың әлсіреуі айыпталды. Өйткені «қасиеттілердің» мәңгілік тыныштығы о дүниелік әлемде. Әрекетсіздік пен шаттану емес, кызмет қана құдайдың даңқын арттыруға қызмет етеді. Сондықтан негізгі және ауыр күнә ретінде уақытты босқа өткізу есептелді. Адамның өмірі өте қысқа және қымбат, сондықтан ол өзінің қабілетін «бекіту» үшін қолданылуы тиіс. Бұл уақытты ақсүйектік көңіл көтерулермен өткізу — босқа кеткен әуестік.

Бакстердің негізгі шығармалары үнемі қажырлы дене және ой еңбегіне деген өсиетті баяндайды. Будан екі ырғақтың ықпалы көрінеді. Еңбек — бұрыннан бері сынақтан өткен аскетикалық құрал. Еңбек қана пуританизм unclean life деп жариялаған ұғымға қарсы ерекше шара. Бай өзінін қажеттігін қанағаттандыру үшін жұмысты қажет етпейді, бұл құдай өсиетінің орындалмай қалуына әкеледі, сондықтан ол оз парызын кедеймен бірдей өтеуі қажет. құдіретті күш түрлі мамандықтағы адамдардың қабылдауы тиіс еңбек ету жолын нұсқады, бұл әрбір адамның еңбегіне қойылатын құдірет талабы.

Лютер үшін адамдарды қоғамның нысанды тарихи құрылымына сәйкес сол кездегі сословиелер және мамандықтар бойынша бөлу қудай еркін тура орындау болды, ал әрбір адамның өз орнында болуы және оның құдай орнатқан шеңбердегі қызметі діни борышқа айналды.

Квакерлік этика, сонымен катар адамның кәсіби кызметтегі бірыңғай аскетикалық рақымшылдықты, оның таңдаулылығын сынауды тәрбиелейді, ал таңдаулылық адамдардың өз міндеттерін әдістемелік жағынан мұқият орындауынан көрініс табуы тиіс. Бұл құдіреттің көңілінен шығуы тиіс тиімді қызмет болып табылады.

Манызды тағы бір нәрсе: мамандықтың пайдалылығы және оның құдірет көңілінен шығуы бірінші кезекте адамгершілік көзқарас тұрғысынан, одан кейін соның шеңберіндегі «бүкіл коғам» игілігіне қажеттігі анықталады. Үшінші маңызды талап оның «табыстылығы». Өйткені, оз өмірлерінің барлық жағдайларында пуританиндерді өзіне қарата білетін қудай, оз таңдаулыларының біріне пайда табу мүмкіндігін беретін болса, онда ол мұны алдына белгілі бір мақсатты басшылыққа ала отырып жүзеге асырғандығы. Сенуші христиан жоғарыдан берілген нұсқауды орындай отырып, мүмкіндікті пайдалануы тиіс. Сендердің өз жұмыстарының жемісін және қуанышын көру үшін емес, құдай үшін еңбектеніп баюларың керек.

Заманға сай белгілі бір кәсіпке маманданудың аскетикалық мәнінің этикалық дәріптеушілікке кызмет етуі сияқты, байлыққа ұмтылуды көрегендікпен талқылау да іскер адамды дәріптеуге кызмет етті.

Пуритандық дүниетаным сезілген барлық жерлерде, ол барлық жағдайларда экономикалық тұрғыдан алғандағы буржуазиялық тиімді өмірдің бейнесін орнатуға ықпал етті. Мұның жай қарапайым капитал салуға ынталандыруға үгіттеуге қарағанда маңызы өте зор болды. Нақты өмірге пуритандық көзқарас қана бұл бағыттың негізгі тірегі, ал пуритандар - оның осы бағытты жалғыз жақтаушылары болды. Пуритандық ағым — заманға сай «экономикалық адамның» бесігінен басталды. Заманға сай капиталист» рухтың, сонымен бірге заманға сай барлық мәдениеттің негізгі құрамдас бөліктерінің бірі — кәсібилікті мойындау идеясы негізіндегі тиімді өмірлік өнеге — христиандық тақуалық рухынан шыққан.

Тәржімалаған Назарбек Қанафин

филология ғылымдарының кандидаты





ПОЛЬ ВЕН

ТАРИХТЫ ҚАЛАЙ ЖАЗАДЫ

ЭПИСТЕМОЛОГИЯ ТӘЖІРИБЕСІ

Тарих дегеніміз не? Айналамызда айтылып жүрген әңгімеге қарағанда, бұл мәселені кайта қою қажет.

«Өзінің шынайы міндеті — түсіндіру екенін тарих осы ғасырда танып білді»; «бұл феноменді бір ғана социологияның көзқарасымен түсіндіруге болмайды: оны жақсырақ анықтап білуге тарихтың түсіндіруі мүмкіндік бермес пе екен?»; «тарих ғылым ба? - Бос сөз! Барлық зерттеушілердің бірлесіп еңбек етуі қалаулы әрі бірден-бір жемісті жол емес пе?»; «тарихшы теория жасаумен шұғылданбауға тиіс пе?».

– Жоқ.

Тарихшылар мұндай тарихпен айналыспайды: әрі кеткенде олар мұнымен айналысамыз деп ойлайды немесе төңірегіндегілердің әңгімесі эсер еткен кезде, мұны істемей жүргендеріне өкініш білдіреді. Жоқ, тарих ғылым ба деген мәселені анықтау — бос әңгіме емес, өйткені «ғылым» — көтеріңкі мәндегі сөз емес, ол нақты термин, және тәжірибеден көрінгеніндей, сөздер туралы айтыстарға немқұрайдылық әдетте тақырып туралы түсініктердің шатысуын туғызады. Тарихта әдіс жоқ, өтінсеңіз де сізге оны көрсете алмайды. Егер «түсіндіру» сөзінің қандай да бір мәні болатын болса, тарих мүлде ештеңені де түсіндірмейді; ал ол өзінің теориялары деп атап жүргендерге жақынырақ үңілген жөн.

Мынаны нақтылағымыз келер еді: тарих «сен екі мәрте көре алмайтын нәрсе» туралы айтатынын тағы да бір қайталау аздық етеді; мәселе оның субъективтілігі, салыстырмалылығы туралы мәлімдеуде емес, біздің өз құндылықтарымыздан бастап өткенді зерттеп білетінімізде, тарихи фактілер зат емес, адам өзін түсінгенімен бірақ түсіндірмейтінінде, және оның ғылым үшін негіз бола алмайтынында. Бір сөзбен айтқанда, әңгіме болмыс пен сананы шатастыру туралы болып отырған жоқ; гуманитарлық ғылымдар (жоқ дегенде олардың осы атауға шын лайықтылары) бар, ал адам физикасы, XVII ғасырдың үміті физика болғаны секілді, біздің заманымыздың үміті болып отыр. Бірақ тарих мұндай ғылым емес және ешқашан мұндай болмаған; егер ол батылдық танытар болса, оған шексіз жаңарудың, бірақ басқа бағытта жаңарудың мүмкіндіктері ашылады.

Тарих - ғылым емес, сондықтан оған басқа ғылымдардан әлдебір ерекше нәрсе күту де жөн емес; ол түсіндірулер бермейді және оның әдістері жоқ; оның үстіне, соңғы екі ғасыр бойы қаншама сөз болып келе жатқан тарих өмірде жоқ.

Сонымен, тарих дегеніміз не? Фукидидтен Макс Веберге және Марк Блокқа дейінгі тарихшылар өз дерек көздерінен қол үзіп, «синтезге» көшкен кезде, шынында не істеді екен? Өткендегі адамдардың әр түрлі қызметін және әр түрлі туындыларын ғылыми негізде зерттеумен айналысты ма? Мүмкін, қоғамдағы адам туралы ғылыммен айналысқан болар? Әлде, едәуір жеңілірегі — коғам туралы ғылыммен... Бұл сұрақтардың жауабы осыдан екі мың екі жүз жыл бұрын Аристотельдің ізбасарлары оны тапқаннан бері әлі өзгерген жоқ: тарихшылар катысатын тұлға адам болып табылатын нақты оқиғалар туралы әңгімелейді; тарих — болған оқиғаларға негізделген роман. Бір қарағанда онша түсінікті көрінбегенімен, бар жауап осы...

БІРІНШІ ТАРАУ

ТАРИХ ТАҚЫРЫБЫ

1. Жай ғана ашық әңгіме

Адами оқиғалар

Бұл — катысушы тұлғасы адам болған нақты оқиғалар. Бірақ «адам» сөзі біздің басымызды айналдырмауға тиіс. Тарихтың мәнісі де, мақсаты да бұл кейіпкердің болуына байланысты емес, олар көзқарасты тандап алуға байланысты; тарихтың аты тарих, тарих тарих күйінде қалады, бұл онда әлдебір түсініксіз адами мәністілік барынан емес, тарих белгілі бір таным тәсілін тандап алғандықтан солай. Фактілерді жеке оқиғалар ретінде немесе жұрт жасырын инвариант іздестіріп жүрген феномендер ретінде қарастыруға болады. Магнит темірді тартады, вулкандар атылады — бұл әлдебір нәрсе қайталанатын физикалық фактілер; 79 жылы Везувийдің атылуы оқиға ретінде қаралатын физикалық факт. 1917 жылы Керенскийдің үкіметті басқаруы — адам оқиғасы; революция кезіндегі қос өкімет феномені — қайталанушы феномен. Егер қандай да бір фактіні оқиға деп атайтын бол сақ, бұл біздің оны өзінше қызық оқиға деп санағанымыз; ал енді оның қайталанушы сипатына назар аударсақ, онда бұл оқиғаның тек заң іздестіруге себеп болғаны. Курно көрсеткен табиғат заңдарын зерттейтін физика ғылымдары мен геология немесе күн системасының тарихы секілді әлем тарихын зерттейтін космология ғылымдарының арасындағы айырмашылық та осыдан шығады; өйткені «адам қызығушылығының нысаны тек табиғат заңдары мен күштерін зерттеу ғана емес; ол әлемді андап байқауға, оның бүгінгі құрылысы мен өткендегі төңкерістерді білуге мұнан да қатты қызығады».

Оқиғалар біздің қызығушылығымызды туғызуы үшін адамның қатысуы талап етілмейді. Өйткені адамзат тарихының ерекшелігі - біздің басқаны физикалық феномендерді танығандағыдан бөлек тәсілдер арқылы танитынымызда; мысалы, геологиялық тарихтың адам оқиғаларына қарағанда мүлде басқа аясы бар; біз мағына, түсіну туралы жиі айтамыз, бірақ дәл әрі неғұрлым қарапайым сөз — мақсатқа сәйкестік. Біздің көз алдымыздағы дүниеде адамға тән істерді жүргізу үшін және оларды түсіну үшін ең бастысы өз бойымызда болжап білушілік барын байқауымыз және басқалардың да сондай екенін мойындауымыз болып табылады. Осы болжау мақсатты қалыптастырады, ал мақсат, өз кезегінде, әрекет түрін анықтайды. Бірақ адамның бұл мақсаттылығы тарихтың эпистемологиясына ықпал етпейді; мақсаттылық біздің өз тәжірибемізге жатады, ал тарихшының бұл тәжірибе жайында айтатын өзіндік әңгімесіне оның қатысы жоқ; біз оны романнан да, сондай-ақ кез келген әңгіме үзігінен де табамыз.

Оқиға және дереккөз

Тарих — оқиғалар туралы әңгіме: басқаларының бәрі де осыдан шығады. Ең алдымен әңгіме болғандықтан, ол да роман секілді бізді өткеннің тәжірибесін қайта бастан кешіруге мәжбүр етпейді; тарихшы соғып жасаған өткеннің бейнесі — катысушы тұлғалардың бастан кешкендері емес; бұл — баяндау, сондықтан ол кейбір жасалған проблемаларды алып тастауға мүмкіндік береді. Роман секілді тарих та талғайды, жеңілдетеді, біріктіреді, бүтін бір ғасырды бір бетке сыйғызады, сөйтіп әңгімедегі бұл талдап қорыту, соңғы он жылды еске алғанда біздің жадымыздан оқиғалардың кенеттен тез тізіліп өтуінен кем болмайды. Біздің тәжірибеміз бен әңгіме жөнінде еске салынған жәйттердің арасы сөзсіз ажырайтыны туралы ойлау — тек Ватерлоның «күңкілдеуік» үшін маршал ойлағаннан басқаша болғанын, бұл шайқас жайында бірінші жақтың атынан да, үшінші жақтың атынан да айта беруге болатынын, оны ағылшындар жеңген немесе француздар жеңілген шайқас деп суреттеуге болатынын, шайқастың ақыры белгілі екенін әуелден-ақ сездіруге яки оны сіз үшін жаңалық іспетті деуге болатынын көрсетуге ғана алып келеді; мұндай ой-пайымдаулар күлкілі эстетикалық тәжірибелерге алып келуі мүмкін, тарихшы үшін булар әлдебір шекті меже болып табылады.

Бұл шектің мәнісі мынада: тарихшылар оқиға деп атайтын жәйтке ешқашан тікелей және толық көлемде жете алмайсыз; ол қашанда жарым-жартылай және жанама түрде құжаттар және айғақтар арқылы жетеді, яғни tekmeria, іздері арқылы жетеді деуге болады. Тіпті мен Ватерлооның замандасы әрі куәгері болған, тіпті оған катысушы басты тұлға яки Наполеонның өзі болған күннің өзінде, тарихшылар «Ватерлоо оқиғасы» деп атайтынға тек әлдебір көзқарас тұрғысынан қарай алар едім; кейінгі ұрпаққа мен тек өзімнің айғағымды қалдыра алар едім, олар мұны, егер өздеріне жетсе, із деп атар еді. Тіпті Эмсадан жеделхат жолдауды ұйғарған Бисмарк болған күнде де, мен, сірә, менің шешіміме өз көзқарасы болатын және менің ойлағанымды менен жақсы білеміз деп есептейтін достарым — дін уағыздаушым, штаттағы тарихшым мен психоаналитигім секілді қабылдамас едім. Тарих, өз мәнінде алғанда, дереккөздерге негізделген білім. Ал тарихты баяндау кез келген дереккөзден тыс жатады, өйткені бұл деректердің бірде-бірі оқиға емес; ол құжаттардың фотомонтажы емес, сондықтан өткенді «сіз онда бола қалған күннің өзінде; тікелей көруге» мүмкіндік бермейді; G. Genette бүл айырмашылықты жақсы көрсетті : тарихты әңгімелеу — mimesis емес, dieqesis. Наполеон мен Александр I арасындағы нақты әңгіменің стенограммасы сақтала қалған жағдайда да оны сол күйі баяндауға қоса салмайсыз; тарихшы бұл диалог туралы өзі айтқанды дұрыс көреді; егер сөзбе-сөз келтіретін болса, мұны оқиғаның шиеленісуін өмірге орайластыруды көздейтін әдеби әсерлілік үшін жасайды, — бұл мұндай тарихты тарихи романға жақындатады.

Оқиға және өзгешелік

Анықтамасы бойынша оқиғалар туралы әңгіме болғандықтан, тарих қайталанбайды және тек вариациялардан турады; 1914 ж. соғыс туралы әңгіме соғыс феномені туралы әңгіме болып шықпайды; денелердің құлауы заңын іздестірумен айналысудың орнына нақты қулау оқиғалары және оның «себептері» туралы әңгімелейтін физикті көзге елестетіп көрелікші. Тарихшыға адам туралы сөз мәтіндерінің турлері белгілі, бірақ мәтіннің өзінен ол мүлде бейхабар; адам жайында білуге болатынның ауқымды және, бәлкім, ең қызықты бөлігін тарихтан іздемеген дұрыс.

Оқиға біркелкілік жағдайында көрінеді; ол — айырмашылықтың өзі, біз a priori біле алмаған жәйт: тарих — жад тумасы. Адамдар өмірге келеді, тамақ жейді, өмірден кетеді, енді тек тарих қана олардың соғыстары мен империяларын көрсете алады; олар қатаң және кәдімгі, онша мейірімді емес және онша мейрімсіз де емес, ал тарих олардың әр түрлі дәуірлерде қандай шаруаны - үнемі пайда қуғанды немесе өзіне жетерлік мал-мүлік жинаған соң істі қойғанды дұрыс көргенін айтып береді; түстерді қалай қабылдағанын және айырып бөлгенін да тарихтан білуге болады. Ол бізге римдіктерді көзі екеу болғанын және олар көк аспанды көргенін айтпайды; бірақ ол, егер біз ауа райы жақсы күні аспан туралы айтқан кезде түс ұғымын пайдаланатын болсақ, ал римдіктердің көк аспан демей басқа ұғымға сүйеніп, «caelum serenum» туралы айтатынын бізден жасырып қалмайды. Ал түнгі аспанға көз салғанда, олар өздерінің тік ойлауына сәйкес дұрыс пайымдап, берік күмбезді көреді. Бұл күмбез оларға онша биік болып та көрінбейді; ал енді бізге, Медичи дәуірінде планеталар ашылғалы бері түнгі аспан түпсіз бір тұңғиық болып көрінеді. Біздің Паскальдің құдайсызы секілді бұл тұңғиықтан қорқатынымыз да өте түсінікті. Бұл — ой мен сезімге катысты оқиға.

Оқиға солай болғандығы үшін оқиғаға айналмайды, ол тек мәңгі адам туралы идеяға байланысты өмір сүреді. Тарих кітабы аздап грамматиканы еске салады; шет тілінің практикалық грамматикасы tabula rasa барлық ережелерін қамтымайды, тек оқырманның өз тіліндегі ережелерден айырмашылығы барларын, оған таныс емес-ау дегендерін ғана қамтиды. Тарихшы қандайда бір өркениетті немесе кезенді бейне бір басқа планетадан келгендей басынан аяғына дейін толық суреттемейді, ол оқиғалардың толық тізбесін бермейді; өз оқырманы қашанда шындық болып көрінетін жәйттерге сүйене отырып, осы өркениетті көзіне елестете алу үшін оған қажетті деректерді ғана хабарлайды. Мұны тарихшыдан қарапайым шындықтарды күтпейді деп түсіну жон бола ма? Қырсыққанда, қарапайым шындықтардың нақты шындықтарды ауыстырып жіберетін қауіпті үрдісі бар; егер біз өзіміздің аспан туралы, түстер туралы немесе пайда туралы түсініктеріміздің дұрыс яки теріс екенін, тым болмағанда мәңгілік емес екенін білмейтін болсақ, онда бүл тақырып бойынша дереккөздерді зерттеу біздің ойымызға да кіріп шықпайды, біз тіпті олардың бізге не деп жатқанын да есітпейміз.

Өзінің тосындығы мен сыншылдығының арқасында «тарихиландыру» қашанда тарихи жанрдың көпшілікке әйгілігінің басты себептерінің бірі болды; Монтеннен, Леви-Стросстың Мұңлы тропиктеріне және Фуконың Есалаңдық оқиғасына дейін түрлі халықтардың түрлі уақыттардағы кұндылықтарының алуандығы Батысты әрқашан толғандырған маңызды тақырыптардың бірі болды. Ал тарихилық біздің анахронизмге бейімділігімізге қарсы болғандықтан, оның эвристикалық құндылығы да бар. Бір мысал: Сатириконда ішіп алған Тримальхион өзіне жасатқан табыт туралы мақтанышпен, ризалықпен ұзақ әңгімелейді; эллин кезеңіндегі жазбаларда ірі қайырымшылдың мәйіті өртелген күні мемлекеттің оған қандай құрмет көрсететіні уақ-түйегіне дейін тәтпіштеп көрсетілген. Осы жерлеу (азалы емес) тақырыбы біз Юк әулиені оқып, қытайлықтардың бұл іске солай қарағанын білгенде өзінің нағыз мағынасына ие болады: «Өздерінің аздаған рахаты үшін басы артық қаржысы бар дәулетті адамдар оз талғамы мен бойына лайықты табытын міндетті түрде алдын-ала жасатып қояды. Оған жатар сәт келгенше табытты қымбат жиһаз секілді үйде ұстайды. Табыт сәнімен жиналған үй ішінде татулық пен тыныштық, жайлы ахуал орнатады. Табыт, әсіресе жақсы отбасылардың балалары үшін өздерін өмірге әкелген ата-аналарға деген перзенттік құрметінің шынайылығын паш ететін тамаша құрал болып табылады; кәрі әкесі немесе анасы үшін табыт жасатып, мұны оларға өздері мүлде күтпеген күні сыйға тарту — ұл жүрегіне ләззат балын құяды». Қытайда жазылған осы жолдарды оқи отырып біз классикалық археологияда жерлеу рәсімі материалдарының молдығы кездейсоқтық емес екенін дұрысырақ түсінеміз: табыт эллин, рим өркениеті құндылықтарының бірі болды, ежелгі римдіктер де қытайлықтар секілді экзотикашыл болды; мұнда өлім мен Батыс туралы қасіретке толы тұжырымдар жасайтындай ұлы жаңалық жоқ, бірақ осы бір шағын ғана шынайы факті өркениеттің бейнесіне үлкен көрнекілік береді. Турасын айтқанда, тарихшы ешқашан біздің дүние туралы түсінігімізді төңкеріп, есімізден айыратын жаңалық ашпайды; өткеннің кәдуілгілігі болмашы ерекшеліктерден турады, олар көбейе келіп, ақырында мүлде күтпеген көрініс туғызады.

Жол-жөнекей айта кетелік, егер біз Рим тарихын қытай оқырманы үшін жазған болсақ, онда бізге римдіктердің жерлеу рәсіміне қалай қарағанын түсіндіру де қажет болмас еді; біз Геродот секілді: «Бұл халықтың осы мәселеге көзқарасы шамамен біздікіндей» деп жәй ғана жаза салар едік. Демек, егер біз қандайда бір өркениетті зерттегенде, оның өзі айтқандармен, яғни тек осы өркениетке қатысты дереккөздермен шектелсек, бул өркениеттің көзқарасы бойынша өзінен-өзі белгілі көрінетін жәйіттерге таңдануды қоятын боламыз; егер әулие Юк бізді қытайлардың жерлеу рәсіміндегі өзгешеліктерді жете түсінуге мәжбүр етсе, ал Сатирикон римдіктер туралы айтқанда дәл сондай эсер туғызбаса, бұл Юктің қытай еместігінен, ал Петронийдің римдік екендігінен болып отыр. Егер тарихшы төлеу сөзде кейіпкерлерінің өздері туралы айтқанын жай ғана қайталаса, бұл жалықтырады және насихат болып көрінеді. Кез келген өркениетті зерттеу біздің басқа өркениет туралы танымымызды байытады, демек Юктің Қытай империясына саяхатын немесе Вольненің (Volney) Сирияға саяхатын оқыған соң біз міндетті түрде Рим империясы туралы қандай да бір жаңалықты білетін боламыз. Бұл әдісті көпшілік қолданатын етуге, сөйтіп әр түрлі мәселені социологиялық көзқарас, мен айтар едім, тарихи компаративистік көзқарас тұрғысынан зерттеуге болады; бұл кез келген тарихи проблеманы жаңартудың мүлтіксіз дерлік рецепті, сондықтан «компаративтік зерттеу» ұғымы кемінде «толық библиография» секілді көпшілік таныған зерттеу болуға тиіс.

Өйткені оқиғаның өзі — өзгешелік, содан да тарихшы кәсібінің өзіндік қиындығы неде екені және өзінен-өзі түсінікті көрінетінге таңырқау бүл кәсіпке ерекше хош иіс беретіні бізге белгілі.

Өзінен-өзі белгілі емес нәрсенің бәрі де — оқиға. Схоластика тарихты мазмұн формадан, жеке ерекшеліктер мән мен анықтамалардан кем қызықтырмайды деген болар еді; рас, схоластика сондай-ақ формасыз мазмұн жоқ екенін айтады, біз будан тарихшылар үшін де әмбебаптық проблемасы бар екенін көреміз. Дильтей мен Вин- дельбанд ұсынған айырмашылықты уақытша қабылдауға болады : бір жағынан алғанда, заңдар мен типтерді белгілеуді мақсат ететін номографиялық ғылымдар бар, ал басқа жағынан, жеке ерекшеліктерді зерттеуге ден қойған идеографиялық ғылымдар бар; физика мен саяси экономия-номографиялық ғылымдар, тарих — идеографиялық ғылым (ал социология мұның не екенін онша жақсы білмейді; ол адам номографиясы болуы тиіс екенін біледі және сондай ғылым болғысы келеді; бірақ, дұрысында осы заманғы өркениеттің тарихы болып табылатын жәйттерді социологияның атымен жиі жазып жүр, дегенмен ең қауіптісі бұл емес).

Табиғат және тарих

Фактінің жекелік сипаты оны ғылыми тұрғыдан түсіндіруге болмайды деген соз емес; қалай дегенмен де, физика ғылымдары зерттейтін фактілер мен тарихи фактілердің арасында қағидатта айырма жоқ: булардың бәрі де кеңістік пен уақыттың әлдебір нүктесінде жеке-дара тур, сондықтан бұл фактілердің қай-қайсысына да apriori ғылыми талдау жасауға болады. Ғылым мен тарихты әмбебап зерттеу және жеке зерттеу ретінде қарама-қарсы қоюға болмайды; біріншіден, физикалық фактілер тарихи фактілерден кем жекеленбеген; оның үстіне, тарих¬та жекені тану оның әмбебап зерттеумен байланыстылығын көрсетеді: бұл — бүлік, ал мынау — революция дегенмен, оларды қашанда таптық күрес яки бұқараның ашу-ызасы деп түсіндіреді. Егер екінші мәрте көре алмаған нәрсе тарихи факт болса, apriori бұл оны түсіндіруге кедергі келтірмейді. Иоанн Безземельныйдың екі көрінуі шынында екі оқиға ма? Біріншісіне де, екіншісіне де түсіндіру беріледі, бар болғаны осы. Тарих — процестің арқауы, ал ғылым небәрі процесті түсіндіреді; егер Этуаль алаңындағы болат бағана бойымен 12 наурызда және 13 наурызда екі мәрте жылу таралатын болса, осы екі диффузиялық фактінің әрқайсысына жеке-жеке түсінік беріледі. Адамның тарихи сипатын табиғаттағы қайталануға қарсы қою - өте әсерлі шығады, бірақ бұл идея қаншалықты әсерлі болса, соншалықты қате. Табиғатқа да тарихилық тән, оның өз тарихы, өз космологиясы бар; табиғаттың нақтылығы адамнан кем емес, ал нақты нәрсенің бәрі әрқашан уақыт аясында болады; физикалық фактілер қайталанбайды, физик жасап шығарған, орыны және уақыты жоқ абстракция қайталанады; егер адамды да осылай өңдейтін болса, ол да қайталанар еді. Рас, нақты адамның қайталанбауы үшін табиғатқа қарағанда басқа себептері бар (ол ерікті, ол білім жинай алады, т.т); бірақ адам тарихилығы табиғаттың тарихилығын өзгерте алмайды. Табиғат тарихымен адам тарихының арасында қағидатта айырмашылық жоқ, деп Курно өте дұрыс айтады. Бұл орайда ғарыш пен табиғаттың тарихын ғылыми түсіндіруге болады, ал адамның тарихын түсіндіре алмайсыз (немесе іс жүзінде түсіндіру мүмкін емес). Бірақ өз кітабымыздың соңында көретініміздей, бүл айырма адам тарихилығының ерекшеліктеріне, тарихи фактілердің, дәлірек айтқанда, кез келген тарихи және табиғат фактілердің дараландырылған сипатына да мүлдем тәуелсіз. Тарихшы, ең алдымен физиктерге толық еліктей алады, сөйтіп адам фактілерінен әлдебір инвариант жасай алады. Мұның өзі абстракция, сондықтан да ол мәңгілік және оны барлық нақты оқиғалар үшін, болашақта дененің қандай құлауын сипаттауға да жарай беретін Галилейдің заңы секілді, әрқашан қолдана беруге болады; өйткені бізге Фукидид те өзінің Тарихын осы секілді мәңгілік ережелерді белгілеу үшін жазған дейтіндер табылады. Бұдан әрі біз мұндай ойдың неліктен жүзеге аспайтынын және оның мүмкін еместігі қалай болғанда да адам оқиғаларының дараландырылған сипатынан емес, тарихтағы себептіліктің табиғатынан туындайтынын көреміз.

Нағыз айырмашылық тарихи және физикалық фактілердің арасында емес, тарихнама мен физиканың арасында болады. Физика заңдар жинағы, ал тарих фактілер жинағы болып табылады. Физика суреттелген және түсіндірілген физикалық фактілердің жинағы емес, ол осы фактілерді түсіндіретін заңдардың corpus жиынтығы; Айдың, Күннің, тіпті ғарыштың болуы физик үшін тек Ньютон заңдарын анықтауға ғана қажет қызықты оқиға секілді көрінеді; ол үшін жұлдыздар алмадан маңызды емес. Тарихшының жағдайы булай емес. Егер тарих заңдарының corpus ғылымы бар болса (солай болуы мүмкін екен делік), онда мұның өзі тарих болмас еді: тарих осы заңдар түсіндіретін фактілер жиынтығы болып шығар еді. Бірақ тарих заңдары туралы ғылым болған жағдайда біздің фактілердің өзіне деген ықыласымыз сақталар-сақталмасы белгісіз; онда біз, бәлкім, заңдарды анықтауды қанағат тұтқан болар едік, ал тарихнама жай деректану ғана болып қалар еді.

Шынайы оқиғалар

Тарих қызықты оқиғалардан турады, оны роман секілді қызыға оқисың. Бірақ оның романнан өте маңызды айырмашылығы бар. Мысалы, маған бүлік туралы айтты делік, мен оның тарих жайындағы әңгіме екендігін және бұл бүліктің шынында да болғанын біліп отырамын; мен ол жайында әлдебір халықтың өмірінде белгілі бір шақта болған оқиға деп ойлаймын; әңгіме айтылғанға дейін ол жайында ештеңе де білмеген бұл ежелгі ұлт енді мен үшін әңгіменің басты кейіпкеріне, оның орталығына, дәлірек айтқанда, талассыз негізіне айналады. Романның оқырманы да дәл осындай күйде болады. Алайда айтылып отырған жағдайда роман шынайы оқиғаларға негізделген, бұл оны қызықты болу міндеттілігінен босатады; бүлік тарихы өзінің құндылығының арқасында көңілсіз бола алады. Бәлкім, буған керісінше, осыдан шығарылған тарихтың әдеби жанр ретінде қалыптасып кете алмағаны да сондықтан шығар (тек Робер Пенженің (Pinget) романын оқитын эстеттер үшін демесеңіз), ойдан шығарылған оқиғалар да жанр бола алмады (Феликс Фенеонды оқитын эстеттер үшін ғана болмаса): қызықты болуға итермелеген тарихтан тым жасандылық байқалады да, бояма күйінде қалады. Бізге дараландыру мен шынайылықтың ғажап оғаштықтары белгілі; Прусқа ессіз табынушы оқырманға жоғалған уақытты жазған қаламсаптың нақ өзі керек, ал дәл сондай, бірақ сериялы өндірістен шыққан қаламсапқа ол қызықпайды. «Мұражай заты» — өз бойына сұлулықты, шынайылық пен сирек даралықты жинаған күрделі ұғым; турасын айтқанда, эстет те, археолог та, коллекцияшы да нағыз сақтаушылар емес. Тіпті Меегерен жазған жасанды дүние шынайы Вермеер (әлі Вермеер болмаған әуелгі Вермеер) секілді жақсы көрінгенімен, бұл бәрібір Вермеер бола алмайды. Бірақ тарихшы коллекцияшы да, эстет те емес, оны сұлулық та, сирек даралық та қызықтырмайды, ол тек шындыққа ден қояды.

Тарих — шынайы оқиғалар туралы әңгіме. Тарихи құндылыққа ие болу үшін, факт осы анықтама шеңберінде тек бір шартқа сай болуы тиіс: ол шын мәнінде болып өтуге тиіс. Осы анықтаманың алдамшы қарапайымдылығы бізді қызықтырмай қоймайды, онда мәселенің мәнісін де, көрнекті болуға қажет екені өте анық жәйтті де көріп білуге қабілетті аристотельдік кемеңгерлік бар; улы философияның алғаш қарағанда терең де, шиеленіскенде, қызықты да емес, керісінше, татымсыз болып көрінетіні белгілі. Тарих — шынайы фактілер туралы әңгіме, ол шындыққа ұқсаған (романдағыдай) немесе шындыққа келмейтін (ертектегідей) әңгіме емес. Бұл, басқасын былай қойғанда, айта-айта құлағымыздың мазасын алған тарихи әдістің болмайтынын көрсетеді. Тарихта Фюстель де Куланж анализ деп атаған сыншыл көзқарас бар, ол күрделі нәрсе; «бір күндік синтез үшін он жылдық анализ» керек екені баршаға аян. Иә, синтез үшін бір-ақ күн кетеді. «Анализ» сөзі алдамшы; оны дереккөздермен жұмыс істеу және оның сыны деп аталық. Ал дереккөз сынының бірден-бір міндеті тарихшы қойған: «Мен бұл дерек мынадай-мынадай жәйттер туралы айтады, мен оған сене аламын ба?» деген сұраққа жауап беру болып табылады. Дереккөздерден не туралы сөз болатынын тарихшыға хабарлау (мұндай жағдайда тарихшы тек синтезбен айналысқан болар еді) оның міндетіне кірмейді: тарихшы мұны өзі тауып алуға тиіс, ал синтездеуге ол дереккөздермен танысу барысында кіріседі. Сондықтан тарихи синтездің ережелері де болмайды; тарихта дереккөздермен жұмыс істеудің тәсілдері мен олардың сынынан басқа ешқандай әдістер жоқ, бұлар этнографияда да, саяхат өнерінде де жоқ.

Тарихта әдістер болмайды, өйткені тарих ешқандай талаптар қоймайды: тек шындықты айтса болғаны, оған сол жетіп жатыр. Ол тек қана шындыққа ұмтылады, дәлдікке ұмтылатын ғылымнан оның айырмасы да осы. Ол нормаларды таңып міндеттемейді, ешқандай ойын ережелеріне құрылмайды, ол үшін қабылдауға болмайтын нәрсе жоқ. Тарихи жанрдың ең өзіндік ерекшелігі де осында. Фермнің «ұлы теоремасын» баяндап шықсаңыз және оны электронды калькулятормен тексеріп көрсеңіз бітті, арифметика болып шығады деп ойлай аласыз ба? Немесе небары магнит темірді тартатынын анықтаудан ғана физика шығады ма? Бұл мықтағанда жаратылыс тарихы болмақ. Физикалық фактілердің белгілі бір «кеңістігі» бар және мысалы, қозғалыс Аристотельден Эйнштейнге дейін қашанда осы кеңістікке тиесілі саналып келді; бірақ бұл кеңістік феноменінің шындық екенін мойындау осы феноменнің физиканың жиынтығына ipso facto болып енуі үшін жеткіліксіз (тек проблема түрінде болмаса); тарихи факт үшін, керісінше, осының өзі толық жетеді.

Егер біздің өмірімізден айырмашылығы жоқ, нақ сондай үйреншікті, мезі еткен жәйттер туралы айтатын болса, тарих көңіл құлазытар еді. Иә, көне дүние көріністері суреттей көркем; иә, ежелгі қалалардан түрлі иіс, қалың тобырдағы адамдардың, ағын сулы арықтардың, қараңғылық құшағындағы әрі әсемдігі тар көшелерді қалқалап тұрған шатырлардан көрінбейтін ет, тері сататын дүкендердің иісі аңқып тұрады; қызыл, сары түсті тамаша табиғи бояуларды көріп, жылтырақ атаулыға құмар балалардың ойын-күлкісін естисің. Мұның өзі дүниені өте коп аралаған адамның өткенді еске алуы секілді аздап мұңға да бөлейді; бұл көріністерде дәлдік те, құпия сыр да жоқ, бірақ оларды бұлай болмаған деп те айта алмайсың. Тарих та қала, оған әлдебір пайда немесе сұлулық іздеу үшін емес, жай ғана адам өмірінің алуан түрлілігі мен табиғилығын көру үшін келесін.

Тарихи шындық және ғылыми шындық

Біздің өмірімізді техниканың көмегімен қаншалықты өзгертуге болса, тарихты да гуманитарлық ғылымдардың көмегімен соншалықты өзгертуге болады, бізде электр және атом қуаты бар, бірақ, біздің шытырман тіршілігіміз бұрынғысынша себептерден, мақсаттар мен кездейсоқтықтардан құралады. Өмірдің күнделікті тіршіліксіз өмір бола алмайтыны секілді тарихты жазудың бірде-бір үлгісі революциялық бола алмайды. Жарық теориясының түсті қабылдауды дамыта алмайтынындай, лингвистика да мәтінді түсінуге көмектесе алмайды; сол себептен филология кез келген теория секілді өзінен басқа ой-мақсаты жоқ лингвистиканың практикалық қосымшасы емес. Бәлкім, ертеңгі күндері семиология бізге әсемдіктің не екенін түсіндіріп берер, бұл біздің қызығушылығымызды қанағаттандыратын да болар, бірақ біздің сұлулықты түсінуімізді өзгерте алмайды. Тарих филология секілді немесе география секілді «бізге арналған ғылым», сондықтан ол нағыз ғылымды тек бұл ғылым біздің тәжірибемізге қаншалықты араласса, соншалықты ғана қабылдайды. Қалай болғанда да ол осындай көзқарас ұстануынан ешқандай эстетикалық немесе антропоцентристік қанағат сезіміне бөленбейді; егер ол doxaны epistemeге шынымен ауыстыра алатын болса, мұны жалтақтамай-ақ жасаған болар еді. Өкінішке орай, біздің таным қабілетіміз танымның бұл екі бағытының жекелеген тұстары бір-біріне дәл келетініне қарамастан, оларды біріктіре алмайтындығымен ерекшеленеді. Болмыс өте күрделі, сонымен бірге тұра ұйымдастырылған; осы күрделілікті жазумен айналысуға және оның ешқашан ақырына жетпеуге болады, яғни дәл ғылымға барар жолды іздеп, ешқашан күрделілікке жетпеуге болады. Біздің тәжірибемізге үйір болған адам ешқашанда бүл деңгейінен түспейді; формальды нысан құратын адам өзге әлемге кетеді де, одан әлдебір жаңалық табады, бірақ онысы көрнекі әлемнің кілті бола алмайды. Біздің ешнәрсе туралы да толық біліміміз жоқ; тіпті өзіміз тікелей катысты оқиға да бізге оның іздері арқылы белгілі болады. Біз біліміміздің толық еместігіне көндігіп кете аламыз: кейде бізге шындықтың жекелеген үлгісін жасаудың сәті түседі; қандай сәтте де, тіпті адам қатысты оқиғаға да мүмкін болатын ғылыми білім, бізді қашанда толық емес дәл білімдерді білу міндетінен босатады. Соның өзінде заттар бізге толығымен берілмейді, олар бізде жарым-жартылай және жанама түрде ғана болады; біздің ақылымыз шындық туралы дәл және толық білімге келеді, бірақ оның тұпнұсқасына жете алмайды.

Тарих — біз әлі толық аралап шықпаған кең сарай (өзіміздің әлі оқиғаға жатпайтын қаншама жәйтті тарихиландыратынымызды білмейміз) және оның еңселі залдарын бір қарағаннан шолып шыға алмаймыз; сондықтан өзіміз қамалған бүл сарайда біздің ешқашан ішіміз пыспайды. Абсолютті ақыл иесін мұнда көңілсіздік басар еді, өйткені сарайдың геометриясын өлшеп-пішіп болған соң оған тағы бір жаңалық ашып, суреттеп жазатындай ештеңе де қалмайды. Ал біз үшін бұл сарай — нағыз шытырман дәліздер әлемі; ғылым бізге одан шығуға мүмкіндік жасайтын сәтті тұжырымдар ұсынады, бірақ бүкіл ғимараттың жоспарын бермейді. Ғылымның үнемі аяқталмайтыны туралы идеяны талассыз кабылдау керек; бұл бізде өз білімдеріміздің нәтижесі қателерден сақтандырылғандығына ешқандай сенімнің жоқтығын ғана емес, сондай-ақ мұндай қорытындының жоқ екенін білдіреді; ғылым жаңалықтарды үздіксіз аша береді және бағананың соңынан ақырғы тұжырым бермейді. Ғылыми пікір айтулар өздерін өздері тұйықтап алған және өздері айтпаған нәрсенің ешқайсысы туралы ойламайды. Ньютонның өзара эсер заңын қарап көрелік: ол мүмкін емес көрінетін қашықтықтан әрекет ету идеясын болжап білді, ал замандастары будан Ньютон қателесті деген тұжырым жасады; заң басқа бір құпияны да, тартылыс күшін де болжаған секілді еді, осыған орай Вольтер заттардың мәнісі солай, Жаратушы да материяға осы күшті берген деген қорытындыға келді." Эйнштейн физикалық кеңістікте екі нүктенің арасындағы ең қысқа қашықтық — қисық сызық, ал тартылыс басқа ештеңені де білдірмейді деген неғұрлым тереңірек жалпы қорытынды жасағанға дейін солай болды. Будан кеңістік шынында да қисайған деп тұжырымдамау керек, өйткені физика мұнымен тоқтамайды: күндердің күнінде салыстырмалылық теориясына казіргі тамаша жалғыздығын жоғалтуға тура келеді. Вальрас пен Джевонз шекті пайдалылық заңын ашқанда да реалистік түсінулер белең алған еді: Вебер мен Фехнердің заңын, біздің қажеттіктеріміздің азаюын еске алысты; қарсылықтар да аз болған жоқ: кейбір қажеттіктердің өздерін қанағаттандырумен катар өсетіні айтылды. Біреулер осыдан келіп, маргинализм пайдасыз әрі парықсыз болған деп тұжырымдады; басқалар неғұрлым сақтықпен, ен бастысы бұдан қандай анық қорытынды жасауға болатынын айтып өтті; міне, енді ойындардың есеп-қисабы, бәлкім, тұжырымдарды едәуір биік деңгейге көтеруге және оларды басқаша түсінуге мүмкіндік беретін болар.

Мұнан шығатыны — тарихи шындықтың ғылыми шындықтан үлкен айырмашылығы бар: бұлардың екеуі де уақытша сипатқа ие, бірақ мұнысы да әр түрлі. Ғылым, жоғарыда айтылғандай, үнемі аяқталмаған жағдайда болады, ал тарих ше, ол да сондай күйде бола ма? Әлде, мойындалған тарихи шындықтарды тың жаңалықтар бекерге шығара алмайды ма? Біз физик болсақ та, тарихшы болсақ та бәрібір, ешқашан ештеңеге сенімді бола алмаймыз. Бұл анық, бірақ соның өзінде де бұл дәлелдер қағидатты айырмашылықты назардан тыс қалдырады. Ғылым аяқталмаған, өйткені ол ешқашан қорытынды жасамайды, ал тарих, оның қорытындысы қателіктер мен олқылықтарға байланысты қайта қаралатындықтан, аяқталмайды. Физик жабайы адамның тапқырлығын аздап еске салады, бұл жабайы автомобильдің басқару тетіктерін тартқылай отырып, әуелі оталдырғышты басса, одан әрі акселераторды басса, бекем жабылған қақпақтың астында өзіне көрінбей тұрған моторды іске қоса алатынын білген болар еді. Өзі анықтаған іске қосу «үлгісіне» қарай, ол міндетті түрде мотор дегеннің не екені туралы әлдебір болжамдар айтар еді, бірақ ол бұл моторды өз көзімен көре алмайды. Тіпті оның барлық басқыштардың кызметін анықтап шығуы да мүмкін, мұндай жағдайда оған енді басқару панелінен ешқандай жаңалық ашудың керегі болмай қалады: бірақ ол өзінің моторды танып білуі аяқталғанын немесе аяқталмағанын біле алмайды; және оған бүл сұраққа жауап іздеудің де қажеті жоқ, өйткені біздің өз өреміз жетпейтіннің сырын өзімізден сұрамайтынымыз белгілі. Кеңістікті қисық деп дәлелдеу — оны қисайтылған деп сендіру емес, және керісінше, Сократ немесе Иса пайғамбар өмірде болған, сондықтан мифтік тұлғалар емес деп дәлелдеу — олардың өмірде болғанын нақты айту болып шығады: бүл сендіру сөзбе-сөз қабылдануы тиіс, мұнда тағы да айтатын ештеңе қалған жоқ; бір кезде оның өтірік болып шығуы да мүмкін, өйткені бүкіл тарихи үдеріс үнемі қайта қаралып отырады; бірақ ол тереңдетілмейді: қашан да «иә» немесе «жоқ» деген кесім айтылады. Эпистемолог тәжірибедегі факт - факт; ал ғылыми теория, керісінше, болымды шындық емес, ол мықтағанда, бекерге шығарылған шындық, деген болар еді. Христиандықты ұстанушы тартыс ғылым мен діннің арасында емес, тарих пен Сыр ашудың арасында болуы мүмкін деген болар еді.

Ғылыми тарихтың қолданылу шарттары

«Ғылыми тарих» тіркесі бір-бірінен бөлек екі ниетті білдіреді: біріншісі әрбір оқиғаны сол оқиғаға қатысты қандай да бір заң арқылы түсіндіруді көздейді, екіншісі тарихты біртұтас қарастырып түсіндіруге, оның кілтін табуға, бүкіл тарихты қандай қозғағыш алға жылжытатынын ұғынуға күш салады. Біз алғашқы ниеттің жүзеге аспайтынын біліп үлгердік, мұндай түсіндіру тым толық емес немесе операбельді емес болар еді. Екінші ниет, атап айтқанда марксистерге тән: тарихтың қырларын тұтасымен түсіндіруге, немесе егер қажет болса, әрбір оқиғадан, мейлі ол 1914 ж. соғыс болсын, орыс революциясы немесе кубизм кескіндемесі болсын, бір ғана сипаттағы себептер, яғни капиталистік өндірістік қатынастар табуға бола ма? Себептердің табиғаты жағдайға қарай өзгеріп отыратын конъюнктуралық түсіндірулердің орнына, әрқашан фактілердің бір ғана категориясын табуға, сол арқылы тарихтың басқа фактілерінің бәрін, жалпылай болса да, түсіндіруге болмай ма? Мұндай жағдайда тарих категориялық құрылымға сәйкес қызмет етеді, экономикаға, әлеуметтік қатынастарға, құқыққа, идеологияға т.с.с. бөлінеді деп саналады; XVIII ғасыр нақ осындай ойларды алға тартып, екі категорияның - заңдар мен әдет-ғұрыптың қайсысы екіншісін түсіндіреді деген сұрақтар қойды.

Қандай да бір облыстың жер бедерін геологиялық тұрғыдан түсіндіргіміз келген кезде біз: мына тас суықтан жарылған, ал мына тасты осында жайылып жүрген қой құлатып кеткен дегендей, әрбір тастың оқиғасын жеке-жеке зерттемейміз; біз эрозияның түрі мен оның кұрылымын зерттеумен шектелеміз, өйткені ең бастысын түсінуге осының өзі жеткілікті екеніне көзіміз жетеді: климаттың, өсімдіктер дүниесінің және адам кызметінің зардаптары әлдеқайда шектеулі; немесе елеулі салдарлары болатын кезі сирек. Біз тарихта да себептердің қайсыбір категориясының, мысалы, экономиканың басқа себептерден анағұрлым көп салдарлы болатынын, әрине сол себептердің де экономикаға эсер ете алатынын, алайда бұл әсердің күші шектеулі екенін байқаймыз. Ендеше, алапта қандай өсімдіктер өскенін көріп, немесе мұндағы тірліктің сирек су көздерінің төңірегінде шоғырланғанын көріп топырақ астының өзгешелігін болжаған геолог секілді, тарих геологы да Дон Кихот немесе Бальзак аталатын ғажап гүлдерді көрген соң, олардың қандай базисте өсіп тұрғанын алдын-ала сезуге тиіс.

Мұндай марксизм тек гипотеза ғана болар еді, бірақ ақылға қонымды, дұрыс гипотеза болар еді; бәрі де бір ғана қарапайым сұраққа: себептердің белгілі бір категориясының басқа себептерге қарағанда едәуір елеулі, тұрақты салдары бар ма деген сұраққа келіп тірелер еді. Геология буған, өзіміз көргендей, «иә» деп жауап берсе, медицина, тәрізі, «жоқ» дер еді: жұқпалы емес ауруларға түсіндірме іздегенде анатомиядан физиологияға ауысады, физиологиядан - гистологияға, одан биохимияға ауысады, бірақ булардың бірде-біреуі қалған сатылардан гөрі шешуші маңызды болып табылмайды. Егер тарихта шешуші саты болуға тиіс десек, ол саты экономика деп ойлаған орынды: адамзаттың ұлы оқиғалар мен улы адамдардан тыс өмірі негізінен күнкөріс үшін еңбек етумен өтеді.

Енді қызметтің басқа түрлері үшін маңызы зор экономика оларды шартпен байланыстыруға, яғни түсіндіруге бара ала ма дегенге келелік. Алайда бүл «түсіндіру» дегеніміз не? Түсіндіру тек тұрақтылық барда ғана бола алады; егер біз, тұтастай алғанда, қандай себептердің аталған салдарларға сөзсіз әкелетінін айта алсақ, немесе тұтастай алғанда, қандай салдарлардың аталған себептерден туатынын айта алсақ, түсіндірудің де болуы мүмкін; бар гәп осы «жалпылықта»; болжамдылық белгілі бір шеңберден шықпауы тиіс. Физиканың заңдары солай, егер мен бір аяқ су қайнатқым келсе, онда көздеген нәтижеге жету үшін судың мөлшері мен температурасын тұтастай анықтау жетіп жатыр; ал егер мен зеңбірек ататын болсам, мейлінше дәл көздегеннің өзінде, снарядтарым нысанадан ауытқымауы мүмкін емес, бірақ есеп ықтималдығының бізге жақсы белгілі шегінде ғана солай болады: сондықтан менің снарядым ақыры нысанаға дөп түседі.

Оған қол жетпеуінің себебі

Егер экономикалық өндірістік қатынастар қалай дегенмен, тұтастай алғанда, оған үміт арта алатындай себеп болып шықса, және қалай дегенмен, тұтастай алғанда, біз күткендегіге сай салдарлар туғыза алса, онда марксизм дұрыс болып, ал тарих ғылым болып шығады. Мысалы, революция оған әкелетін себептер (пролетариаттың позициясы (айқындамасы), ұлттық ерекшелік, партияның басты бағыты) қаншалықты шектен аспай әрекет еткенде, соншалықты кепілді болар еді; белгілі базиске (мысалы капитализмге) қондырмасының элементтері, әрине, кез келгені болмаса да (мысалы эпопея), реализм немесе эскейпизм рухындағы роман секілді әр түрлі элементтері сәйкес келуге тиіс. Дегенмен мұндай ештеңе де жоқ екені белгілі, марксизм ешқашан мұндай нәрсені болжай да, түсіндіре де алмаған, сондықтан біз мұнымен тоқтамаймыз. Бірақ, қалай болғанда да, оның сондай сәтсіздікке ұшырауы тарихтың эпистемологиясына нақты әсері неде екенін түсіну керек; оның бұл сүрінуін, мысалы, поэзияны экономиканың түсіндіре алмауымен емес, тек оны экономика әрқашан түсіндірмейтінімен ғана салыстыруға болады, және әдебиет тарихында, кез келген тарихтағыдай, коньюнктуралық түсіндірулерден басқа түсіндірулер де бар. Поэзия тек өзіне тән құндылығы мен өзіндік тіршілігі бар екені ешқандай дау туғызбайды; бірақ поэзияны ешқашан, ең алдымен, экономика түсіндірмейді деп сәуегейлік жасау құқығы бізге не береді? Поэзия будан жоғары тұр ма? Бұл ғибраттық стильдің үлгісі немесе өзара ықпалдасу қағидатына қайшы келетін метафизикалық нанымының көрінісі болар еді. Мәдениет те, барлық тарих секілді, жекелеген оқиғалардан тұрады, сондықтан олардың әрқайсысы үшін алдын-ала эксплативті құрылым қарастыру мүмкін емес. Міне, сондықтан тарихта мәдениет теориясын жасауға, немесе жалпы көзқарас бойынша, дәлірек айтқанда, казіргі тілдерде «мәдениет» аталатынды категория дәрежесіне көтеруге болмайды. Мұндай екі ұштылық жағдайы тіпті әлеуметтік өмірге тән ерекшелік әрі таусылмас пікірталастардың көзі болып табылады; мұнда тұрақты шындық жоқ, ешнәрсенің де шешуші мәні болмайды, «бақыт ақшада емес, бірақ оның бақытты болуға көмегі аз емес», «роман сюжетінің өзі жаман да емес, жақсы да емес», біздің бәріміз секілді жарым-жартылай айыпты, жарым-жартылай құрбан», «қондырма базиске кері ықпал етеді» деген секілді көптеген мақал іспеттес пайымдаулардағыдай, бәрі де баршасына тәуелді. Мұның бәрі саясатты, тіпті саясат өзіне сенімді болғанның өзінде, үкіметтің ағымдағы қызметіне, ал тарихты — ғылым емес дегенге келіп саяды: тарихшы егер о экспликативті нобайды жинақтап қорытуға әрекеттенсе, оны теорияға айналдырып алатынын, нобай қысымның астында жаншылып қалатынын тәжірибеден біледі. Қыскасы, тарихи түсіндіру әбден таптаурын болған жолмен жүрмейді; тарихтың анатомиясы жоқ. Одан жұмсақтықтың беріктігін» табуға болмайды.

Себептерді тіпті, тұтастай алғанда, маңыздылық дәрежесіне қарай сатылап орналастыруға, сонымен бірге идеялар тарихын ақырын міңгірлеуге қарағанда, экономиканы сәлде болса едәуір маңызды салдарлар әкелетіндей көруге болмайды; әрбір оқиға себептері категорияларының салыстырмалы түрде өзіндік маңызы бар. Біз біржарым ғасыр бойы Еуропаның Афиндері болған халықтың ұлттық кемсітудің салдарынан жабайылық деңгейіне дейін құлдырағанын, будан әлі де арылып болмағанын біз көрдік. Кедейленген өнер зиялыларының ортасына тап болған ұсақ буржуа секілді енген осы халық дүниежүзілік соғыс өртін тұтатты. Мұндағы екі мақсатты: еврейлерді жоюды, мұнысы идеялар тарихының әлдебір формасы болып табылады, және өз халқы үшін Шығыстан құнарлы жерлер жаулап алуды көздеді . Бұрынғы аграрлық қоғамдардан және антикалық «жер көксеуден» келе жатқан ескі құлшыныс индустрия мен кейнсиандық ғасырында қатты абыржушылық туғызды. Біз оқиғалар барысына араласуға әрекет жасаған кезде себептердің тұрақты иерархии жоқтығы анық көрінеді: жұмысшылардың білім деңгейі тым төмен болғандықтан, социализмнің артықшылығы да, бесжылдық жоспарлар да бекер болып шықты.

Алуан-алуан себептер алма-кезек «көш бастайды», соның салдарынан тарихта тұрақты мәніс те, циклдар да жоқ, ол ашық жүйе болып табылады; бұл орайда біздің кибернетика ғасырымыз қазірдің өзінде мейлінше айқын нәрселерді тұжырымдай бастады .

Осылардың нәтижесінде ғылым сипатты тарих та жоқ болып шығады, өйткені детерминизм ғылымның болуы үшін жеткілікті шарт емес; ғылым жалпыға бірдей детерминизм (барлық салалар түгесілмес көріністерін байқап-бақылау мүмкін емес детерминизм) неғұрлым ғаламдық салдарлардың жиынтығы болып көрінетін әрі осы макроскопиялық салдарларға қолданылатын оңайлатылған әдістің, үлгілеу әдісінің немесе басым салдарлар әдісінің арқасында түсіндірілуі және пайдаланылуы мүмкін салдарларда ғана бола алады. Егер қарастырылатын салада детерминизмнің мұндай салдарлары жоқ болса, онда оны түсіндіру де, тиісті ғылымның болуы да мүмкін емес. Калейдоскопты көзімізге елестетейікші. Түрлі түсті қағаз кесінділерінен құралған алуан көріністердің қайталану ретін анықтау оңайға түскен-ді. Дегенмен, ақырында олардың ауысуындағы бірізділікті тарих етіп тізіп беруге болады, бірақ булар жайында ғылым жасауға бола ма? Болады, бірақ ол үшін мынадай екі шарттың бірі орындалуы тиіс: не калейдоскоп көріністердің алуандығынан белгілі бір қайталама құрылымдар байқалатындай, олардың ауысуын есептеп шығаруға болатындай ерекшелікпен жасалуы керек; не болмаса, бүлінген ойын тастарындағыдай, қолдың белгілі бір қозғалысы әрқашан белгілі бір көріністі (жалпы алғанда) шығаратын болуы тиіс. Егер бұл шарттар орындалмайтын болса, онда қолдан келетін ең үлкен іс — тарихты айтып беру. Рас, мұнымен бірге бұл фигуралардың сызбасын түсірумен айналысуға, қағаз кесінділерінің түстерімен олар бүктелгенде беретін пішін үйлесімдерінің негізгі түрлерін санап шығуға болады; қысқасын айтқанда, жалпы социология жасауға болады. Бұл мейлінше пайдасыз іс, өйткені бұл түстер мен пішін үйлесімдері тек сөз жүзінде ғана бар және көк күмбезіндегі жұлдыз шоғырларының әдеттегі бөлінуі секілді «субъективті» түрде бөлінген.

Тарихтың анатомиясы және басым себептері жоқ болғандықтан, өзінің жеке заңдары да жоқ, демек, Конттық тарих қазір ғылым жетер алдындағы сатыда тур, өзін ғылым деңгейіне көтеруді күтіп тұр, ал ондай ғылым социология болып табылатын деген идеясынан бас тартқанымыз дұрыс. Социологияны ауызға алғанда Конт, әрине, қазір праксеология деп аталып жүрген, адам кызметінің белгілі бір салаларына арналған анық ғылымды айтып отырған жоқ: оның социологиясы «бүкіл» тарих туралы, тарих туралы ғылым болды; бұл ғылым, мысалы, «үш кезең заңы» секілді «бүкіл» тарих қозғалысын жазып баяндауды білдіретін тарих заңдарын белгілеуге тиіс еді. Алайда тарих туралы бүл ғылым мүмкін емес болып шықты. Метафизикалық, себептердің, адам еркіндігінің бұған қатысы жоқ, «кибернетикалық» тұрғыдағы практикалық себептерден солай болды.

Тарихты жарымжан ететін екі шарттылық

Тарихтың мұнан бірнеше мыңдаған жылдар бұрынғы алғашқы қадамының өзі сәтсіз болған-ды. Содан бері ол дағдылы әлеуметтік міндетінен, халықтар мен корольдер туралы естеліктерді мәңгілендіруден босай алмады; тарих тез арада өзіндік ерекшеліктері бар оқиғаларға таза әуестенушілікке айналғанымен, және Геродот ә дегеннен тарихты, сол заманның тарихы мен оқиғалы емес тарихты біріктіре алмай қалды. Бірінші шарттылық өткен кездің, егер ол туралы естеліктер сақталмаса, жоғалып кететін тарихы болуын талап етті; қазіргі туралы білу, керісінше, өз-өзінен түсінікті нәрсе болып көрінді. Екінші шарттылық ұлттың бұрынғы өмірі туралы айтуды талап етті, оның қайталанбас даралығына ден қойып, грек тарихы, Франция тарихы, XVI ғасырдың тарихы секілді уақыт кеңістігіндегі үздіксіздік орнықты; тарихи материяның - ғасырлар бойы өмір сүрген қала, әр түрлі дәуірлердегі милленеризм, халықтар арасындағы соғыс және бейбітшілік деген секілді тарихи тақырыптарға бөлінетіні де соншалықты дәлелді екенін ешкім ойлап жатпады.

Бірінші шарттылық бізді өз-өзінен белгілі жәйт түріндегі казіргі өмір мен «тарих» деп таңбаланған, соның салдарынан жартылай шындыққа айналған өткен күнді қарама-қарсы қоюға үйретті. Осы жалған қарама-қарсы қою осы заманғы өркениеттің тарихын өзара бөлісіп алған екі жалған ғылым — социология мен этнографияның негізін қалайды. Алғашқысы өзіне өркениетті қоғамдарды, ал екіншісі алғашқы қауымдық қоғамды алды (булардан көреген Геродот гректер мен варварлардың өркениеттерін бірге суреттеп жазған); тарихи таңба салынбаған бұл екі пән қазіргі мәңгілік кеңістігінде еркін дамып келеді: олар қазіргі қоғамдағы «ролдерді» зерттеуде, бұл — «рөлдің» өзі не екенін зерттеу болып шығады. Әрине, бұл аңғырттық емес, бұл жанр шарттылығы; бұған қоса біз кейде социологтың өткеннің қойнына қалай сүңгіп кететінін де көреміз; ол өткен дүниеден кітап алып кайтады, оның алғысөзінде осы кітап арқылы салыстырмалы-тарихи әдістің социологтарға қандай жаңа «материал» бере алатынын көрсеткісі келгенін міндетті түрде мәлімдейді. Біздің өз ісі аңғырттық болып көрінбеуі үшін бәрі де толық жасалған, бірақ мұнысы қарапайым шарттылықтар мен олардан шығатын жалған тұжырымдамалардың көрінуі үшін жеткілікті емес сұмдық шатасуға, аса бір ұнамсыз жағдайға тап болғанымыз анық. Егер этнология мен социологияның адам туралы данагөйлік толғаныстары дұрыс болса, тарихтың да неге осылай істеуіне болмайды? Егер тарихтың мұны жасамауы дұрыс болса, социологтар мен этнографтардың солай жасау үшін неліктен дәлелі көп болуға тиіс? Қазіргі мен өткеннің экзистенциялық қарсы тұруы география мен экономикалық ғылымның кескін-кейпін анықтайтыны рас. Географтар, негізінен, Жер бетінің қазіргі жағдайын суреттеп баяндайды, қайсыбір елде темір жол ұзарса болғаны, олар лекцияларында айту үшін деректі сандарды жаңартуға асығады. Тарихи география да бар, бірақ ол әлгінің кедей туысқаны (өкінішке қарай бұл солай, өйткені 1815 ж. Франциядағы адам географиясы мүмкіндігінше ғана қызықты бола алар еді). Экономикалық географияға катысты айтар болсақ, оны немістердің «ұлттық экономика», ал Адам Смидтің «ұлт байлығы» атап жүргені бекер емес: оның мәңгі заңдарды белгілегенімен, қазіргі заман мен ұлтқа қатысты стихиялылығы мәлім .

Екінші шарттылық — жер мен уақыт бірлігі тарихты үздіксіздікпен байланыстырады, оны ең алдымен ұлттың өзіндік даралығының өмірбаянына айналдырады: қазір жазылып жүргеннің көпшілігі белгілі бір дәрежеде ұлттық тарихтан ойып алынуда; үздіксіздіктің шарттылығынан бұлтарған тарих салыстырмалы тарих деп аталады. Тарих тек аймақтық географиямен ғана айналысатын дерлік географияның жағдайындай күй кешеді, ал жалпы география кедей туысқанның жағдайында болар еді, немесе ең озық әдістеме саналар еді. Әлі де ұлттық әдебиеттердің көзқарасы үстем болып тұрған әдебиет тарихының жай-күйі де солай, сондықтан әдебиет тарихы бұл дәстүрден жалтарып, шекараны байқамай, өзінін толықтығына жеткен кезде, салыстырмалы әдебиеттану аталатын дербес пән секілді көрінеді. Алайда, салыстырмалы тарих та, салыстырмалы әдебиеттану да - сөздің ең кәдімгі мағынасындағы тарихтың, әдебиет тарихының өзі ғана, дәлірек айтқанда, олар жарымжан болып қалған дәстүрлі тарихтарды толықтырады. Булар дәстүрлі тарихтарды ауыстыруға тиісті жаңа пәндер емес; олар шын толық тарих жасау үшін дәстүрлілерге қосып жазылады; үздіксіздіктен ақырында босанып шыққан толық тарих шытырмандылықты таңдауға толық еркіндік алды, енді ол үшін жер мен уақыттың бірлігі, ғасыр мен халықтың тарихы ықтимал пішін үйлесімдерінің бірі ғана болады. Жоғарыда көргеніміздей, тарих үшін басты нәрсе — уақыт емес, уақиға ерекшелігі; тұтастықты сақтау, уақыт кеңістігіндегі қайталанбаушылыққа үйірлік - кәрі тарихтан қалған көне көздер ретінде ұлттар мен династиялар жайындағы естеліктердің қоймасы болып табылады. Қаналған азшылықтың проблемасы, шындап келгенде, қанаушы көпшіліктің проблемасы екендігі сияқты, салыстырмалы тарих (оны жалпы тарих деп те атайды) пен салыстырмалы әдебиеттану маргиналды пәндерге жатпайды; керісінше, тарихтың нақ ұлттық пішін үйлесімдерін тарихтың бүкіл толықтығы деп кабылдау дұрыс емес. Егер география XVII ғасырдан бастап толық пәнге айналып, жалпы географияның барлық заңдылықтарын мойындаса, мұның себебін, сірә, географияның ең алдымен ұлттық болып көрінетін тарихтан айырмашылығы — оның толық түсінікті себептерге байланысты, ең алдымен, басқа халықтардың географиясы, «саяхаттар тарихы» болып табылатындығынан іздеу керек. Қалғанын Варениустың кемеңгерлігі қамтамасыз етті.

Тәржімалаған Исламғали Бейсебай





ВЕРНАДСКИЙ ГЕОРГИЙ ВЛАДИМИРОВИЧ

(1887- 1973 жж.)

Г.В. Вернадский 1887 жылғы 20 тамызда Мәскеу қаласында дүниеге келді. Оның көне салт-дәстүрлерді жақсы білетін гимназия мұғалімі Я. Барсковпен байланысы жастайынан тарихқа, геологияға қызығушылығын арттырады.

Г.В. Вернадский 1905 жылдың күзінде Мәскеу университетінің тарих-филология факультетіне оқуға түсті. Бірақ бұл кезең оқуға қолайсыздық туғызғандықтан, ол Германияға кетуге шешім қабылдайды. Онда барып, Фрайбург университетіне тіркеледі де, П.Риккерттің дәрісін тыңдайды.

1906 жылы еліне кайтып оралған Вернадский Мәскеу университетінде В.О. Ключевскийдің, Ю. В. Готьенің, Р.Ю. Виппердің және А.А. Кизеветтердің дәрістерінен тағылым алады. Студент кезінде Вернадскийді, әсіресе XVII ғасырдағы сібірдің игерілуі қатты қызықтырады, ал мұның өзі ғалымның кейінгі еңбектеріне өзекті арқау болады. Ол Әділет министрлігінің Мәскеу архивінде біраз уақыт жұмыс істеген кезінде Сібір туралы үш мақала жариялайды. Бірақ Вернадскийдің алғашқы жеке еңбегі мүлде басқа тақырыпқа — XVIII ғасырдағы орыс масондығының тарихына арналады.

«Мен масон емеспін, ешқашан масон болған да жоқпын. Әйткенмен, мені орыс масондығының халықаралық байланысы қызықтырды және сол арқылы оны еуропа өмірі тарихына қатысты зерттегім келді», деп жазды Вернадский. Ол 1913 жылы әйелімен бірге Петербургке келеді. Бұл жерде оның ғылыми жетекшісі С.Ф. Платон болады. Сонымен катар А.С. Лаппо-Данилевскийдін зор ықпалына түседі, яғни петербургтік кезеңде екі антиподтың — позитивист С.Ф. Платонның және неокантиандық А.С. Лаппо-Данилевскийдің аралығында білімін жетілдіреді.

Г.В. Вернадскийдің диссертациясы «Екінші Екатерина патшалық құрған кездегі Орыс масондығы» деп аталады. Бірінші дүниежүзілік соғыс кезінде жазылған бұл диссертация мамыр айында жарияланып, 1917 жылғы қазанда қорғалды. Тарихшы өзінің естеліктерінде 1917 жылғы 25 қазанда Петербургтен кетіп, Пермьге барғанын, онда ұстаздықпен айналысқанын жазады.

Г.В. Вернадский Пермьнен қашып шығып, Мәскеуге, одан Киевке барады. Мұнда еңбек ете жүріп, Украина ғылым академиясының бірінші президенті болады. Үкіметтің ауысуына, сол кездегі саяси жағдайға байланысты оған шетелге кетуге тура келеді.

Вернадскийдің шетелдік өміріндегі жаңа, ең жемісті кезеңі 1922 жылы Прагаға өтуі еді. Н. П. Кондаковпен танысуы, оның семинарында кызмет етуі Вернадскийдің ғылыми ізденушілік өміріне басты эсер етті. Ол Көне Русь және көшпелілер әлемінің өзара қатынасын зерттеумен шұғылданды.

Прагада ол еуразия қозғалысының жетекшілері П. Н. Савицкиймен (1895 — 1968 жж.) және Н.С. Трубенкиймен танысады. Булар өзара ешбір дау-дамайға бармаған үштік тұлға атанады. Мұнда Вернадский шығыс және батыс христиандығының өзара қатынасына арналған «Ресей және латындық» деген жинаққа мақаласын енгізеді. Бұл кейінірек пікірталас туғызған материал болды.

1927 жылы Г.В. Вернадскийдің Қурама Штаттарға келуі оның ғылыми өмірбаянындағы маңызды шешімдердің бірі еді. Әрине, бұл шешімнің де өзіндік жарқын және көлеңкелі тұстары кезіккені табиғи.

Бәрінен бұрын Г.В. Вернадскийдің Қурама Штаттарға келуі оны еуропадағы орыс эмиграциясының рухани тұйыққа тірелген жікке бөлінушілікті таңдау қажеттілігінен босатты. Дегенмен өзінің жеке тәуелсіздігі арқасында «Жаңа Еуропаға» бейімделген Вернадскийдің американдық академиялық ортада болуы зор қиындық туғызды.

Университет әкімшілігі онымен келешекте ештемені міндеттемейтін бір жылдық келісім-шарт жасасқанымен, қарапайым қажеттіліктер ескерілмеді.

Осындай екіұшты жағдайда Г.В. Вернадский өзінің ең тұғырлы еңбегін —ағылшын тіліндегі «Ресей тарихы» шығармасын жаза бастайды. Бұл еңбектің баспадан шығуына мол қаржы қосқан АҚШ-тағы Уақытша үкіметтің бұрынғы өкілі Б.А. Бахметов екенін, оның басты рөл атқарғанын атап көрсетуге тиіспіз. Қазіргі кезде В.А. Николаевтың қажырлы еңбегі нәтижесінде «Ресей тарихы» орыс тіліне аударылып, отандастарының кәдесіне жаратылуда.

Соңғы он жылда (1962 — 1973) Г.В. Вернадскийдің еңбектерін бағалауға бағыт алынды. Ол американдық академиялық ортаға кіруге Н.И. Ульяновқа жәрдем берді. Дж. Биллингтон, Р. Пайпс, Р. Крамми, Дж. Афферик, кейініректе H. Гумилев Г.В. Вернадскииймен қарым-қатынаста болған адамдар. Гумилевтің алғашқы кітабына пікір жазып, өз еңбектерін оған жіберген, өзара хат-хабар алмасып тұрған.

Георгий Владимирович Вернадский 1973 жылғы 12 маусымда дүниеден озды. Ал 1990 жылдары оның еңбектері туған отанына қайта бастады. Әділін айтуымыз керек, шетелде болған орыс тарихшыларының бірде-бірінің еңбектері Вернадскийдің шығармаларындай оқырманға зор эсер ете қойған жоқ.

«Орыс тарихының әлпеті» — Вернадскийдің «прагалық» кезеңде жазған ең соңғы ірі жұмысы. Кітаптың жазылу идеясы төңкерістен бұрын — 1913 жылдың күзінде Вернадскийдің С.-Петербург университетінде кіріспе дәріс оқып жүрген кезінде, сондай-ақ келесі жылы материалдары баспасөзде жарияланған тұста пайда болды.

Б.А. Николаевтың пікірінше, «Әлпет» ғылыми-көпшілік әдебиетке ұқсас, кен ауқымды аудиторияға арналған еңбек.

Г.В. Вернадский «біртұтас мемлекеттік» құру әрекетін және оның әрқайсының «мемлекеттік жүйесінің» күйреуін талдап көрсетуде кейбір сәтсіздіктер жіберді. Біртұтас мемлекеттік қалыптастырудың алғашқы үлгісі ретінде «Скиф мемлекетін» алды, содан кейін оның күйреуін, сарматтардың, готтардың келуін айтты. Ғұн империясының жаңа әрекетін сөз етті. Оның бүлінген орнында қайтадан мемлекеттік жүйе пайда болды (буларға Вернадский аварды, Хазарды, қам болгарын, Русьті және печенегтер мен половцыларды қосты). Монгол империясы түрінде тағы да біртұтас мемлекеттік құрылды. Ол екі сатылы күйреуге ұшырады, оның біріншісіне — Алтын Орданы, екіншісіне — Литва, Русь, Қазан, қырғыз, өзбек және ойрат-моңғол жатқызылды. «Мемлекеттің пайда болу үрдісі кезендік үлгіде» жалғаса береді, ол аяқталмайды: «Біртұтас мемлекеттік (Ресей Империясы — Кеңестік Республикалар Одағы)». Бұл, әрине, жаңадан күйреу, жаңадан «мемлекеттік жүйе», мүмкін тіпті, жаңадан бірігу мүмкіндігі де болар...

П.Н. Савицкийдің жазуынша, Г.В. Вернадский Русь тарихында «Алтын орда тарихын кайта тірілтті». С.М. Соловьевша, «Әлпетте» орман мен дала күресінің тарихы баяндалады. Русьтің Алтын Орданың құрамына кіруі — даланың орманды жеңуі. Мәскеу Русінің даланы жеңуі — орманның жеңісі, ал империялық дәуір — орман мен даланың бірігуі.

Г.В. Вернадский

ОРЫС ТАРИХЫНЫҢ ӘЛПЕТІ

КІРІСПЕ

§1. Орыс халқы және оның тарихтағы орны

Орыс тарихын жасаушы — орыс халқы. Орыс халқының уақыт тезіне төзіп, тыңғылықты дамуы орыс тарихының жеке пәнін қалыптастырады.

Орыс халқы жай кеңістікте емес, белгілі ортада, белгілі орында өсіп дамыды.

Егер XX ғасырдың басындағы орыс тайпасының орналасуының этнографиялық картасына қарасақ, онда біз осы уақыттағы орыс тайпасының орналасу шеңберінің деңгейі Ресей империясының картасына сәйкес келетінін көреміз. Орыс тайпасының елеусіз бөлігі ғана бұл шекарадан сырт қалды. Мәселен, Галиция, Угор Русі, Буковина бұрынғы Австро-Венгрияның құрамында болса, енді Полыданың, Румынияның және Чехословекияның құрамында.

Орыс тайпасының үлкен бөлігі Ресей империясы қулағаннан кейін Кеңестік Республикалар Одағының құрамында қалды, 1914- 1920 жылдардағы соғыстан кейін елеусіз тобы Польшаға, Румынияға, Литваға, Латвияға, Эстонияға және Финляндияға өтті.

Тарихи үрдіс кездейсоқтыққа толы: ол өзінің даму жолында жеке адамдардың қалауы мен талғамына тәуелсіз терең қалыптасқан қозғалыс негізінде жалпы экономикалық тарихи үрдіске енеді.

Әр халықтың өзінің қалыптасқан өмірлік қуаты оның ілгері ұмтылуына негіз болады.

Әр халық өзін қоршаған этникалық және географиялық ортаға қай жағынан болса да қысым көрсете алады.

Халық мемлекет құрғанда, өзіне тиісті жерді игергенде оның басқаға жасайтын қысымының күші ол қысымға қарсы әрекеттер бір-біріне тәуелді болады.

Орыс халқы тарихтағы өз орнын басқаларға тарихи қысым жасау арқылы тапты, құрамындағы елді мекендерді игеруге қол жеткізді. Орыс тарихының негізгі элементтері:

а) орыс жұртының қоршаған ортаға жасаған қысымының дәрежесі;

ә) қоршаған ортаға қарама-қарсы қойылған қарсылықтың дәрежесі.

Орыс халқының іштей дамуын ғана еске алып коймай, оның дамуына эсер ететін тарихи сыртқы ортаны да (географиялық, этникалық, шаруашылық т.б) назарда ұстау керек.

Орыс жұртшылығының географиялық деңгейдегі дамуы орасан кең. Бұл деңгей «Еуропалық Ресей» дейтін атаудан әлдеқайда ауқымды. «Еуропалық Ресей» ұғымы — XVIII-XIX ғасырларда еуропалық және орыстық тарих, сондай-ақ география ғылымдарда жасанды түрде қалыптасқан ұғым.

«Еуропалық Ресей» ұғымы орыс тайпаларының таралу шындығына қатысты бірде-бір тарихи сәтті нақты бере алмайды.

«Ресей» орыс тайпалары территориясының мағынасы «Еуропалық Ресей» деңгейімен ешқашан қабыспайды.

Біздің тарихи санамыз «Еуропалық Ресей» жерін (тарихи шекарасы жазық) табиғатында біртұтас мемлекет құруға негізделген деген ойға жетелейді. Бірақ бұл ой түбірінен қате, өйткені «Еуропалық Ресейдің» шығыспен табиғи шекарасы жоқ: «Еуропалықтың» географиялық мәні мен «Азиаттық» Ресейдің бір-бірінен бәлендей айырмасы жоқ. Екі жағының да Тасы («Орал жоталары») көлденең топырақты-ботаникалық зона: тундра, орман, дала.

Орал өзінің орфографиялық және географиялық ерекшеліктеріне байланысты Оралға дейінгі және Оралдан кейінгі Ресейді бір-бірінен бөліп қарамайды, керісінше, оларды бір-біріне тығыз байланыстыра түседі.

«Еуропалық» және «Азиаттық» Ресейдің арасында «табиғи шекара» жоқ. Тек бір ғана «Еуразиялық» Ресей, немесе Ресей-Еуразия бар.

Еуразияның табиғи шекарасы географиялық салаға бөлінетін сияқты көрінеді, бірақ оны кездейсоқ тарихи үрдісте игеру орыс халқына бағышталыпты.

§2. Еуразия орыс халқының дамуына географиялық негіз болды

Еуразия атауының астарында Еуропа мен Азия жатқан жоқ, мұнда географиялық және тарихи әлем — Орталық Құрылық жатыр. Бұл әлем Еуропадан да, Азиядан да бөлек болуға тиіс.

Географиялық жағынан бұл әлем улы өзгеріссіз жүйені — жазықтықты (беломор-кавказдықты, батыс-сібірлікті және түркістандықты) айқындауы керек.

Топырақты-ботаникалық қатынасы жағынан Еуразия аумағын ұзын жолақты ұзақтыққа және кеңістікке бағытталған деп бөлуге болады. Онда Еуропа мен Азия арасында шекара сақталмаған.

Бұл жолақтың («зонаның») бастылары мыналар:

а) Мұзды мұхиттың жағалауларына дейін созылатын ормансыз тундра. Батыста таралатын (Қолы жарты аралы), шығысқа қарай кеңи түсетін жолақ;

ә) орманды зона (мұнда түрлі өсімдіктердің тұқымдары өседі). Оңтүстік шекара - Оңтүстік Карнат желісінен, шамамен, Киев, Қазан, Түменге дейін, одан әрі Алтайға және Монгол даласы мен шөлінің солтүстік шекарасына дейін созылады;

б) далалық зона (қара топырақты және күлгін топырақты), оңтүстікке қарай орманның шекарасы (орманды және далалық болып бөлінеді, Оралға дейінгі Ресейде емен, ал Сібірде қайың көп өседі, араларында айырмашылықтар бар);

в) ормансыз шел зона (Арал-Каспий және монгол шөлейті). Тундраның солтүстік жолағы сияқты, бұл шөлейт оңтүстікке қарай кеңи түсіп, батыста тарылады. Тундра саласы орыс тарихында да, Еуразия тарихында да зор маңызға ие емес.

Шөл-шөлейт аймақ Еуразия тарихында үлкен рол атқарады. Мұнда Еуразиялық көшпелі тайпалардың бағыт-бағдары сайрап жатыр. Дегенмен орыс халқының тарихы үшін Еуразиялық шөлді аймақ XVIII ғасырға дейін тікелей мәнге ие болмады, тек XIX ғасырда ғана тарих үшін маңызды саналды. Орыс халқының географиялық негізі орман мен дала жолағының өзара қатысына, орман мен даланың күресіне құрылған.

Қазіргі кезде бұл екі зонаның арасында, әсіресе Оралға дейінгі Ресейде шаруашылық жағынан алғанда бәлендей шекара айырмашылығы жоқ Екеуінде де жер өндеу тәсілі бірдей. Бұрынғы уақытта, керісінше, бұл екі зонаның да шаруашылық қатынасы мүлде басқаша еді. Орманды зона алғашында аң аулаумен, ал далалық зона мал өсірумен айналысатын. Орманда тайпалар аң аулаумен айналысқандықтан, саны аз, Еуразия тарихында рөлі шамалы болды.

Ал алғашқы кезде Еуразияның жалпы экономикасында мал шаруашылығымен айналысқандар басты рол атқарды.

Моңғол-түрік көшпелі халықтары және Иран бұтағынан тараған біраз бөлік, негізінен, мал шаруашылығымен шұғылданды да, орыс мемлекеті құрылғанға дейін Еуразияның басты қайраткерлері саналды.

Еуразияның шаруашылық тарихында жер өндеу орман және дала тұрғындары арасында ілгері басты. (Бұл тұрғыда Хорезм облысы зор рол атқарды).

Орыс халқы Еуразия тарихына жер өңдеу мәдениетін әкелумен ерекшеленеді. Әйткенмен, мынаны ұмытпауға тиіспіз, орыс халқы Еуразия жерін шаруашылық жағынан игергенде оның жер өндеумен катар орман кәсібімен және далалық мал шаруашылығымен үнемі айналысып келгенін ескеруіміз керек.

Орыс халқы жер өңдеуші ғана емес, ол сонымен катар орман шаруашылығымен айналысушы, мал өсіруші, саудамен шұғылданушы, түрлі табиғат байлықтарын игеруші. Орыс халқының тарихи өмірінде сауданың орны бөлек, сауда жолдарының мәні зор, бәрінен бұрын орман мен даланы біріктіретін табиғи жолдар, яғни алып өзендер мен оның салалары, Волга, Днепр, сондай-ақ Обь, Ертіс, Енисей, Лена, Амур т.б. сауда қатынастарына қолайлы мүмкіндіктер туғызады.

Еуразияның географиялық ерекшеліктері коп жағдайда орыс халқының тарихи дамуына жол ашты.

§3. Еуразияның тұрғылықты дамуы

Адамзат қоғамының тұрғылықты дамуын осы ортада, адамзат қауымдастығында өзінің ерекшеліктері туралы із қалдыратын белгілі-бір географиялық орта деп түсінеміз.

Әлеуметтік-тарихи орта және географиялық жағдай бір-біріне ықпал ете отырып, тұтас бір бағытқа бірігеді. Түрлі тарихи кезеңдерде және адамзат қоғамының әр қилы мәдениет дәрежесінде әлеуметтік-тарихи, сондай-ақ географиялық белгілер бір ғана географиялық территория шеңберінде әр алуан тұрғылықты дамуды қалыптастырады.

Осындай жағдайда тұрғылықты даму түрін алмастырушы жүйе қалыптасуы ықтимал. Орыс тарихында үлкенді-кішілі, әр түрлі тұрғылықты дамуды байқауға болады. Тұтастай тұрғылықты дамуға Каспий-Қаратеңіз даласын, одан әрі орман мен даланы біріктіретін өзендер саласын (Днепр-Клев, Волга-Болгар) жатқызуға болады. Үлкен тұрғылықты дамуға барша Еуразияны — тұтас географиялық әлемді атасақ та жеткілікті. Дәл осы әлемнің деңгейінде ірі әлеуметтік бірліктер, атап айтқанда, Скиф, Ғұн немесе Монгол империясы пайда бола алды.

Орыс тайпалары Ресей Империясын құру үрдісінде Еуразиялық тұрғылықты дамудың географиялық алғышарттарын ғана пайдаланып қойған жоқ, сонымен бірге елеулі дәрежеде болашақ біртүтас Еуразия үшін географиялық, шаруашылықтық, этникалық жағдай жасай отырып, нағыз Еуразияны қалыптастырды.

Орыс мемлекетінің таралу тарихы - белгілі дәрежеде орыс халқының өзінің тұрғылықты дамуына - Еуразияға бейімделу тарихы, сондай-ақ орыс халқының қажеттілігіне Еуразияның барлық кеңістігін бейімдеу тарихы.

Еуразияның табиғаты біздің елімізде орыс халқының белгілі мөлшерде өзінің шаруашылық мұқтаждарын өтеу табиғаты болып табылады.

Еуразияның XIII ғасырдағы табиғаты мен біздің кезіміздегі табиғаты бір-біріне ұқсамайтын екі бөлек.

Адамның ықпалының әсерінен ну ормандар құрып кетіп жатады, көк майса алқаптар жыртындыға айналады.

XIV-XVI ғасырларға дейінгі солтүстік Ресей мен сол кездегі оңтүстік даланың табиғаты бірдей емес, екеуі мүлде екі бөлек әлем, бұлардың шаруашылықты дамыту тәсілдері де бір-біріне ұқсамайды.

Қазіргі кезде солтүстік және оңтүстік Ресейдің шаруашылығын бір сарынды негіздеу оның пішінін өзгертті (жер өндеуде кездейсоқтыққа ұрындырды).

Жаңа Ресейдің бұл бір сарынды шаруашылығы көп жағдайда табиғи байлықты ысырап етті (орманды қалай болса солай отау, ормандағы андарды құрту, өзен-көлдердегі балықты есепсіз аулау т.б.).

Сөйте тура, ол орыс халқының шығармашылық бірігу қызметін күшейте түсті. Еуразияның тұтас кеңістігінде өнеркәсіп пен сауданың жаңа түрлері пайда болды, жер байлығы пайдаланылды, темір жол және басқа да жолдардың желілері кең канат жайды.

Ресей, Еуразияның өндіргіш күштері әлі де толық зерттеліп, пайдаланыла қойған жоқ, дегенмен жекелеген зерттеулер мен пайдаланулар бар. Қорытындысында жаңадан мақсатты, бірлікті шаруашылығы мен мәдениеті бар ел — Еуразия құрылды. Орыс халқы қажырлы ізденістері нәтижесінде өзінің тұрғылықгы дамуын тездетті. Еуразияның этникалық жағынан да тарихи даму үрдісінің бейнесі айтарлықтай өзгерді.

Еуразия қазіргі кезде этникалық құрамы жағынан әр түрлі. Мұнда орыстар, монголдар, түріктер, финдер, манчжурлар, басқа да көптеген этностар мекен етеді.

Еуразиядағы қазіргі негізгі этникалық топтар — орыстар және моңғол-түріктер, әрине, біріншісі сан жағынан әлдеқайда басым.

Нақтырақ айтқанда, Еуразиядағы орыстардың саны 140 миллион болса, қалған тайпалар 25 миллионға зорға жетеді.

Орта ғасырдағы көрсеткіш бұдан басқаша болатын.

XIII ғасырда Еуразия көлемінде моңғол-түріктер 7 миллиондай болса, орыс тайпалары 10 миллионнан зорға асатын. Ал бұдан бұрынғы жағдай басқаша болатын. Еуразияның солтүстік бөлігінде скиф және сармат атауларымен әйгілі иран тамырлас халықтар маңызды рол атқаратын.

Бұған керісінше, VI ғасырға дейін орыс тайпалары Еуразияға онша кіре қоймаған, кірген күнде де өзін айқын таныта алмаған.

Орыс халқы өзінін тарихи даму ағымында этникалық томаға-тұйықтыққа бармаған. Басқа этникалық топтардың жақсы қасиеттерін бойына сіңіріп, онымен сіңісіп кетуге қабілетті болған. Сондықтан да IX ғасырдағы орыстардың XX ғасырдағы орыстардан айтарлықтай айырмашылықтары бар. Орыс халқының славяндық этникалық негізі көбінесе иран (скиф) тайпаларымен байланысты болса, кейінірек варяж қанымен, бертініректе моңғол-турік және фин қанымен араласты (басқа да этностардың әсері болды).

§ 4. Ресей тарихы және Еуразия тарихы

Орыс халқы ғасырлар бойы Еуразия кеңістігін игеру үшін жанталас күй кешті.

Еуразиялық Карпат-Черномор (батыс жақ) пұшпағынан шығысқа қарай ұмтылған орыс отаршыларының тасқыны Тынық мұхитқа дейін жетті, ал XIX ғасырдың ортасында Тянь-Шаньға ат басын тіреді. Бұл қозғалыста орыстар асқан төзімділік, беріктік, тұрақтылық танытты.

Орыс тайпалары шығысқа қарай үздіксіз ағылып жатты. Бұл «империализмге» саналмады, жекелеген орыс мемлекет қайраткерлерінің ұсақ саяси ойыны деп те есептелмеді. Бұл «тұрғылықты даму» үшін ұмтылыс деп аталды.

Осы көзқарас тұрғысынан алғанда орыс халқының тарихы орыстардың Еуразияны біртіндеп игеру тарихына жатады. Ресей тарихын Еуразия тарихынан бөліп қарауға болмайды, мұнда орыстардың тарихи үрдісі айқын байқалады. Сөйте тұра орыс тарихы XIX ғасырдың аяғына дейін Еуразия тарихымен үйлесе бермейді. Тек XIX ғасырдың соңғы ширегінде ғана Ресей тарихы мен Еуразия тарихы жұптаса алды.

Еуразия тарихын қамту казіргі орыс тарих ғылымының еншісінде. Бұл міндетті шешу орыс және еуразия тарихының дамуын тығыз бірлікте қарауды қажет етеді.

Еуразия — XIX ғасырдың соңында орыс тарихының үрдісін, орыс тарихының тұрғылықты дамуын айқындайтын көрсеткіш. Орыс тарих ғылымы оны егжей-тегжейлі зерттеуге тиіс.

§ 5. Еуразия мемлекетінің құрылуы

Еуразияның барша тарихы бүкіл еуразиялық біртұтас мемлекет құруға тыңғылықты талпыныс болып табылады. Бұл талпыныс Еуразияның батысынан да, шығысынан да әр қырынан бой көрсетті. Осы бір мақсатпен скиф, ғұн, хазар, түрік-монғол және славян-орыс ірі ұмтылыстар жасады. Осынау тарихи күресте славян-орыстар жеңіске жетті.

Бұл күрестің ұзаққа созылған үрдісін бірнеше сатыға бөліп қарауға болады.

Скиф дәуірінің сатысы — V-X ғасырлар. Бұл кезеңде скиф мемлекеті Батыс Еуразияны біріктіреді. Скифтер Солтүстік Қара теңіз далаларын, орман жолақтарын, орман мен даладан таралатын өзендерді қамтыды.

Скиф мемлекеті бүлінген сарматтардың біраз бөлігін өзіне қаратты. Одан әрі скиф мемлекетінің құрамына готтар қосылды. Готтар жалпы еуразиялық көлемде, V-X ғасырларда Ғұн империясын алмастырды. Ғұн империясы күйрегеннен кейін оның территориясында Авар (Адриат теңізінен Днепрге дейін), Хазар (Днепр — Арал теңізі), «батыс түрік» (шығыста Арал теңізінен) басталатын мемлекеттер пайда болды.

Одан әрі төменгі Дунайда Болгар патшалығы, Дунайдан Каспий теңізіне дейін Святославтың славян-орыс империясы, орта Волга мен Камада қом болгарларының патшалығы бой көтерді.

Келесі саты — Святославтың орман-дала (Киев-Қаратеңіз) империясының күйреуі. Киев князьдігі орманды алқапты, Днепрдің бір бөлігін ұстап тұрады, бірақ дала мен Азов бойынан айырылады. Печенегтер, одан кейін половцылар даланы басып алады.

Одан кейінгі саты — Киев князьдігінің күйреуі және жеке князьдіктерге бөлінуі.

Еуразия мемлекетінің алғашқы даму сатыларының үлгісі

орман — Скиф мемлекеті — дала Сарматтар Готтар

Орман — Ғұн империясы — орман

Авар, Хазар, Батыс түрік (ту-кю), Шығыс түрік мемлекеттері

Дунай болгарлары

Орман — Святослав империясы — орман

Киев князьдігі Печенегтер

Орыс жерінің күйреуі Половцылар

Келесі саты жаңа үрдісті туғызды - бүкіл еуразиялық мемлекет құрылды.

XIII ғасырдың алғашқы үшінші бөлігінде Шыңғысханның Монғол империясы және оның жақтастары Еуразиялық кеңістігін тұтастай қамтып алды.

XIV ғасырға таман Монгол империясы бірнеше ірі құрамға (Алтын Орда, Жағатай, Ильхан) [Парсы], Орталық хандық [Қытай] бөлінді.

Алғашқы үш бөлікті Темір империясы (XIV ғасырдың аяғы мен XV ғасырдың басында) біріктіруге әрекет жасады, орталығы Самарқант болды.

XV ғасырдың ортасында Темір қалыптастырған мемлекет жүйесі толық күйрей бастады. Алтын Орданың орнына Литва, Русь, Қазан, Қырым патшалығы орнады. Волгадан шығысқа қарай қырғыз-қайсақ, өзбек, ойрат көшпелі мемлекеттерінің арасында өзара дау-дамай болды.

XVI ғасырдың аяғында орыстардың солтүстік-шығысқа (Сібірге), ал XVIII ғасырда орта шығысқа көз алартуы күшейді. XIX ғасырдың соңғы ширегінде Ресей империясы барлық еуразияны дерлік (Монголия мен Қытай Түркістанынан басқасын) өзіне каратты.

Кеңестік Республикалар Одағы кезінде бұрынғы Ресей империясы батыста байырғы орыс жерлерінен айырылды, сөйте тура орыстар шығысқа, Еуразия мемлекетінің шығыс бөлігіне бойлай енді.

§ 8. Еуразиялық сана-сезім

Халықтың өзінің тарихи тұрғылықты дамуын игеруі оны сол халықтың нақты түсінгенінде ғана шынайы берік болады.

Халықтың тарихи сана-сезімі белгілі дәрежеде өзінің тұрғылықты дамуын тарихи және органикалық мақсатта тануы керек. Бұл оның дүниеге қөзқарасын қалыптастырады. Орыс халқының (немесе оның жоғары басшыларының) дүниеге тарихи көзқарасы өзінің тұрғылықты дамуын тануымен әр кез байланыста болған жоқ.

Бұл байланыс X ғасырда орыстың бірінші қағаны — Святослав Игоревичтің даналығы аркасында түсінікті болды. Екінші қаған — біріншінің ұлы, Владимир, шығыс православиесінің дүниеге көзқарасын қуатты деңгейде ілгерілетті. Әйткенмен, орыс халқының тарихи еуразиялық дүниеге көзқарасы кешікпей үзіліске душар болды. XIII ғасырдан бастап монғол езгісін бастан кешкен орыс халқында өзінің тарихи міндетін терең ұғынуы, кейінірек мәскеулік мемлекеттіктің оны жекелеп болса да шешуге ұмтылуы байқалды. Александр Невскийден Алексей Михайлович патшаға дейін дүниеге көзқарастың тұтастық кезеңі, өкіметтің өзінің тарихи міндеттерін атқаруға деген терең түйсігі Ресей мен шығысты органикалық байланысқа әкелді, еуразиялық дүниеге көзқарас дәуірі етек алды.

XVII ғасырдың екінші жартысында шешімді идеялық өзгеріске дайындық басталды.

Үкіметтік аппарат, әскери және бюрократтық техника (Петр реформалары) жетілдірілді. Өкіметтің бұл жақсартылған техникалық аппараты Мәскеудің шеше алмаған міндеттерін шешті: XIX ғасырдың аяғында Ресей мемлекеті Еуразияны тұтастай қамтиды.

Дегенмен мұнымен қатарлас рухани-дәстүрлік үрдіс әлсіреді — бұрынғы наным-сенім, тарихи еуразиялық басқару ортасының халықтық нышандары жоғалды.

Нәтижесінде Еуразия біріккенімен, өкінішке қарай, Ресейдің еуразияға қатысты санасы төмендеді, жоғалды. Дүниеге көзқарас күйреді.

§9. Орыс халқы тарихының рухани негізі

Қоршаған тайпалармен оңай араласа жүріп, өзіне жаңа жерді, ұлан-ғайыр кеңістікті оңай иемдене отырып, орыс халқы әрқашан өзіне тән ішкі рухани өмірін сақтап қалды.

Бұл рухани өмірдің аумағы ұзақ уақыт діни-шіркеулік шеңберде болды. Мұндағы шешуші оқиға IX ғасырда Византиядан қабылдаған православия діні еді. Содан бері XVIII ғасырға дейін, тіпті белгілі дәрежеде күні бүгінге дейін православия шіркеуі орыс халқының рухани өмірінде басты реттеуші болып қалуда.

Әйткенмен, орыс халқының діни-шіркеулік санасы осы ғасырлар аралығында бірқалыпты болған жоқ. Киев Русі дәуіріндегі шіркеулік дүниеге көзқарас пен Мәскеу Русінің барынша қатал дүние танымы арасында айтарлықтай айырмашылық бар.

Орыс халқының ішкі рухани-діндік тұтастығы XVII ғасырдың ортасында көне дәстүрлердің күйреуі салдарынан ауыр соққыға ұшырады.

Орыс халқының діни санасына сызат түсті, батыс идеясының тасқыны XVIII ғасырдан бері орыстардың рухани жүрегінен орын тапқан протестантизм және протестанттық сект түрлері, иезуиттер, масондар қызметі, кейінірек атеизмді тікелей насихаттау бұл дінді әлсіретті.

Орыс халқының рухани-діни өміріндегі тоқырау XX ғасырда өзінін жоғары шегіне жетті. Кез келген тоқырау не өліп құрумен немесе кайта жаңғырып түлеумен аяқталады.

БАТЫС ЕУРАЗИЯ ҒҰН ПАТШАЛЫҒЫНЫҢ ЫДЫРАУЫНА ДЕЙІН

(V ғасырдың ақырына дейін)

Бірінші тарау

§11. Тарихтағы көшпелі халықтардың рөлі

Тарихтағы дала көшпелілерінің рөлі туралы тек қана жағымсыз жақтар жиі айтылады, көшпелілердің мәдениет деңгейі төмен деп есептеледі. Шын мәнінде солай ма? Жоқ. Мұндай теріс ұғыммен келісуге болмайды. Көшпелілердің мәдени деңгейі үнемі бірқалыпты емес. Бірде шалқып тасыған, бірде құлдырап төмендеген кезеңдер аз болмаған. XX ғасырдың басында монгол тайпасының үлкен бөлігінің саяси және көркем дамуы XIII ғасырдағыдан төмен деңгейде болған.

Еуразияның мәдени тарихында және көне Әлемде (дүние жүзі тарихының XVIII ғасырға дейінгі өмірінде) көшпелі халықтардың рөлі айтарлықтай жоғары еді. Көшпелі халықтар отырықшы көршілерімен тығыз байланыста болды. Көшпелілердің азық-түлігі, отырықшылардың мәдениеті бірін-бірі өзара толықтырып отырды. Бір жағы ат, мал, тері, жүнмен; екіншісі матамен, ұсақ қолөнер бұйымдарымен т.б. сауда-саттық жасады. Көшпелі тайпаның көсемдері, байлар құнды киімдерге, көркем өнімдерге, алтын, күміс ыдыстарға құштар еді. Олар өздерінің киіз үйлеріне сауда-саттық арқылы мол байлық жинады. Көшпелілердің көсемдері өздерінің төңірегіне шеберлерді, ұсақ қол өнершілерін, қару-жарақ жасайтындарды т.б. тығыз топтастыра білді. Мұндай жағдайда ордамен бірге тұтас шеберхана қоса көшірілетін.

Көшпелі халықтардың империясы жанындағы отырықшы елдермен байланыс жасап коймай мәдениеті дамыған басқа да қашықтағы елдермен де қарым-қатынаста болған. Ерте кездегі жер өндеу мәдениет жоғары отырықшыларды үш басты салаға бөлу қолайлы: 1) дала аймағынан оңтүстік-шығысқа — Қытай; 2) оңтүстік бұрышта — Хорезм; 3) оңтүстік-батыста — Жерорта теңізі. Бүл жер өндеу мәдениеті дамыған түрлі облыстардың бәрі де алғашқы кезде бір-бірімен тығыз байланыс жасамады, әрқайсысы салыстырмалы түрде жеке өмір сүрді. Бұл тұрғыда көшпелілер елеулі рөл атқарды: Қытай мен Хорезм ара¬сында, Каспий мен Қара теңіз арасында адамдар ары-бері шұбырып жатты, қатынас күшейді.

Дала мен шөлейтті теңізбен салыстыруға болады. Мұнда да дауыл тұрып, көшпелілердің мекендерін алмастыруға мәжбүр етеді.

Біздің дәуіріміздің басында Қара теңіз, Кавказ, Хорезмді өзара біріктіруде скифтер, ал Қытай мен Хорезм-Иранды жақындастыруда түріктер мен ғұндар айтарлықтай ықпал жасады. IV-V ғасырлардан X ғасырға дейін ғұндар біріктіру рөлін атқаруға ұмтылды (Аттиланың патшалығында).

Мұндай ұмтылысты XIII ғасырда монғолдар бұрынғыдан ауқымды қайталады. Шыңғысхан империясы және оның ізбасарлары Тынық мұхиттан Адриат көліне дейін жетті.

§ 12. Скифтер мен сарматтар

Еуразия территориясын тұтастай жайлап, бірінің орнын екіншісі алмастырған көшпелі тайпалар көшпелі мемлекет құру бағытында әр түрлі әрекеттер жасады. Мұның Ресей тарихы және орыс халқы үшін маңызы бар.

Жеке орыс мемлекетін құру мен дамыту Еуразияның (Дунай — Киев аудандар ы. Қара және Азов теңіздері) шалғайдағы батыс тарихы үшін батыс Еуразиядағы, яғни Солтүстік Қара теңіздегі көшпелі халықтардың тарихының мәні зор. Осы тұрғыдан алғанда орыс мемлекетінің тарихи негізін қалаған скифтер болып табылады. Скифтер өзінің тайпалық және тілдік белгілері тұрғысынан алғанда ирандықтарға жақын, ал өмір сүру дағдылары моңғол-түріктермен деңгейлес, тамырлас. Скифтер соғысқа бейім, жауынгер, олар атты ер канатты, деп жоғары бағалаған. Скифтердің құрамында моңғол-түрік ордалары да болғанға ұқсайды.

Скифтер Солтүстік Қара теңізге, шамамен, Христостың туғанына дейінгі VII ғасырдан табан тіресе керек. Скифтер мен түріктер бірлесе отырып, Қытаймен және гректік Қара теңізбен бірлесуші байланыс жасаған.

Қара теңіздің солтүстік жағалауы Христостың туғанына дейінгі VII ғасырға дейін грек отары болған (Ольвия — Буга, Херсонес қазіргі Севостопольге жақын, Пантикапей — қазіргі Керчь т.б.). Бұл отарланушылар скифтермен тығыз сауда-саттық жасаған. Грек суретшілері және ұсақ қол өнер шеберлері скиф патшалары мен байларына арнап үй бұйымдарын, жиһаздарын жасаған.

Грек жазушылары бізге скифтер туралы, олардың өмірі мен әдет-салты жайлы көптеген құнды материалдар қалдырды. «Тарихтың атасы» атанған әйгілі грек тарихшысы Геродоттың V-X ғасырға арналған скифтер туралы жазбалары сақталған. Геродоттың жазуынша, Скифия Қара теңізден қиыр солтүстікке созылып жатқан; скифтер Истра (Ду¬най) өзенін, Тирас (Днестр), Борисфен (Днепр) және Танаис (Дон) өзендерін пайдаланған.

Скифтер туралы деректерді жинай келіп, олардың оңтүстік гректермен сауда-саттығын, қытай-моңғол шығысымен қарым-қатынасын білеміз, скифтердің өз билігіне даланы ғана біріктіріп коймай, орманды аймақтардың да елеулі бөліктерін өздеріне қаратқанына көз жеткіземіз. Археологиялық қазбалар өзен бойындағы ормандар мен далалар да мәдени байлықтардың қалдықтары сақталғанын анықтайды. Мәселен, өте ерте заманда бертіндегі Киевтің орнында қала тұрғындары өмір сүрген.

Христостың туғанына дейінгі IV ғасырда скифтерді Иранның басқа халықтары, сарматтар ығыстыра бастайды. II ғасырдың аяғынан сарматтар Солтүстік Қара теңізді түгелдей иемденді. Сарматтан шыққан тайпалардың ішінде Христос туған ғасыр шамасында ең үлкен рол ойнағаны аландар еді (оның бір бөлігі — қазіргі осетиндердің ата-бабалары).

§ 13. Готтар мен ғұндар

Иран өкіметі оңтүстік-орыс даласына гот тайпасына жататын германдықтарды алмастырды. Олар Христос туғаннан кейінгі XI-III ғасырларда Қара теңізге солтүстіктен, Висла ағысынан, Днестр, Буга және Днепр бойынан ағылып келіп жатты. Еуразия даласының батыс пұшпағын иемденген готтар кешікпей-ақ көшпелі халықтардың өміріне, материалдық мәдениетіне өзгерістер енгізді, халықтың өзінен атты әскер жасақтады. IV ғасырдың ортасында Германарихтың қолбасшылығымен күшті әскери мемлекет құрылды.

Христос туғаннан кейінгі IV ғасырдың аяғынан гот мемлекетін Еуразияның алыс түкпірінен жаңадан келушілер - ғұндар күйретті. Ғұндар өздерін өте күрделі моңғол-түрік, кейінірек XIII ғасырдағы моңғол-татар ордасы деңгейінде корсетті. Орданы XIII ғасырда монгол әскери аристократтары басқарды.

Ғұндардың батыс-еуразия мемлекетінің ең күшейген кезі V ғасырдың ортасы болып саналады. Аттиланың бұл мемлекеті Еуропаның үлкен бөлігін өзіне бағындырды. Аттиланың өмірінің соңғы жылдарындағы тірегі Паннония болды. Паннония (кейінірек Угрия) даласы өзін еуразиялық даланың батыстағы ең алдыңғы қатардағы тұрағы ретінде көрсете білді. Бұл дала, сонымен катар Шығыс Еуропаға, Жерорта жағалауына, Рим мен Византияга орталық жағдай туғызатын қолайлылық әкелді. Сондықтан да Паннония дала көшпелілерінің (IV-VIII ғасырларда аварлардың, IX ғасырда мадиарлардың) мақсатты сүйіспеншілігіне айналды. Аттила империясы батыстан шығысқа созылып жатқан ұлан-ғайыр кеңістікті қамтыды. Ғұн империясы Аттила қайтыс болғаннан кейін коп ұзамай ыдырай бастады, өз орнын жаңадан құрылған басқа біріккен империяға босатты.

§112. Орта Шығыс XVIII ғасырдағы қырғыз (қазақ) өлкесі

Петр қайтыс болған кезде Ресей империясының шекарасы орта шығысқа ойысқан еді — Алтайдан темен Ертіс бойымен Омбыға, Омбыдан жасанды желі арқылы Жайық (Орал) өзенінің жоғары жағына, содан кейін Жайық бойымен Каспий теңізіне созылды. Орта шығыс даласы орыс шекарасына кең қақпа ашты. Жайық өзеніне әлсіз тосқауыл қойылды, көшпелі дала халқы бір жерден екінші жерге қоныс аударумен болды, Ресей империясының межесіне де жетті.

Сол кездегі үш басты этникалық топ: башқұрттар (Жайықтан Камаға дейін), қалмақтар (төменгі Поволжье), казактар (қырғыздар - Жайықтың екі жағы) орыс саясатының есебіне кіруге тиіс болды. Бұлардың ішінде соңғы топпен қарым-қатынас жасаудың маңызы зор еді. Қазақтар (қырғыздар) кең байтақ кеңістікте, шамамен, Еділ (Волга), Алтай, Тянь-Шань аралығында көшіп жүрді. Қазақтар үш ордаға: үлкен, орта, кіші ордаларға бөлінді. Қалмақтардың үздіксіз шабуылынан қорғану үшін казактар орыстардан көмек сұрау жағын іздестірді. 1717 жылы қазақтардың үш ордасының хандары — Тәуке, Қайып және Әбілхайыр — Ресейге қарайтынын мойындады. 1930 жылы Ресейге жақын көрші, кіші орданың ханы Әбілхайыр өзінің Ресей қоластына қарауын өтінген жаңа ұсыныс жасады. Әбілхайыр орыстардың қолдауына сүйеніп, өзінің қазақ халқына билік жүргізуін нығайтуды көздеді. Қол астына кіруді қалайтындарын ант алу үшін орыс үкіметі далаға Құтылу-Магомет Мәметов (Тевкелев) деген та¬тар мырзаны аттандырды. Тевкелев қазақтардың ордасында екі жыл (1731-1733) болды. Тапсырма Ресейдегілердің ойлағанынан қиынға түсті, Әбілхайыр тек өз хандығын ғана орыс қарамағына алуды ұсынды, бірақ казак халқын мұндай қадамға дайындамаған. Тевкелев қиындықтан шыға білді: бүкіл кіші орда және орта орданың бір бөлігі Ресейге ант беруге келісті.

Тевкелевтің жинақтаған мағлұматтары негізінде Петрдің тікелей ықпалында тәрбиеленген, XVIII ғасырдағы орыс мемлекетінің ең көрнекті қайраткерлерінің бірі, сенаттың обер-хатшысы Иван Кириллов өз жобасын жасады. Кириллов қырғыз қайсақ (казак) ордасын «тұтас азиялық елдер мен жердің кілті және қақпасы», деп есептеді, соған орай, Ор (Оңтүстік Орал) өзенінің бойынан қала салуды талап етті. Кириллов Арал теңізін орыс иелігіне бекіту қажет деді және бұқарлық, самарқандтық провинцияларды иеленуді, немесе Түркістанды алуды армандады. Оның бұл ойын император әйел Анна Иоановна қолдады да, Ор экспедициясының жоспарын орындауды Кирилловтың өзіне жүктеді (Кирилловқа көмекші етіп Тевкелевті тағайындады). Кирилловке жаңа өлкеге келу үшін алдымен башқұрттардың толқуын басу қажет етілді, себебі олар орыс билігін Оңтүстік Орал бойына жолатпауды көздеді. Кириллов 1736 жылғы 15 тамызда Ор өзенінің Жайыққа құятын сағасынан жана қаланың іргесінен қалады (ол Орынбор қаласы еді).

1737 жылдың көктемінде Кириллов қайтыс болды. Оның орыс тарихшысы, көрнекті ұйымдастырушы (мұның алдында Орал тау-кен зауытын басқарған) Татишев тағайындалды. Татишев жаңа қаланың орнын қолайсыз деп тауып, Орынборды Қызыл тауға (Жайық өзенінің ағысынан төмен ) көшіруге шешім алды. 1742 жылы өлкенің жаңа бастығы, Петрдің шәкірті Неплюев қаланы Сақмар өзеніне таяу жерге үшінші рет ауыстырды (Орынбор осында орнықты). Кирилловтың кезінде басталған, Неплюевтің тұсында аяқталған бекініс желілерінің құрылысы; 1) Орынбордан Самарға, 2)жоғарғы Жайыққа, 3)төменгі жайыққа — Каспий теңізіне дейін созылды. Бұл желілер башқұрттарды, қазақтарды, қалмақтарды бір-бірінен ажыратып, бөлшектеу мақсатында жасалды. 1754-1755 жылдарды (сол кездегі орыс үкіметінің исламға қарсы қысымына байланысты) башқұрттардың жаңа көтерілісі бұрқ ете түсті. Оны Батырша басқарды, көтеріліске қазақтарды да қатыстыруға қаншама тырысқанымен ол сәтсіз аяқталды. Неплюев көтерілісшілердің күшін бөлшектеп, өз жағына мещерияктар мен тептярларды қаратып алды. Орынбор өлкесінде орыс билігін нығайту үшін көптеген іс тындырғанымен Неплюев орыс билігін одан әрі жылжытуды, Арал теңізін қаратып алуды армандаған Кирилловтың ойын іс жүзіне асыра алмады.

Неплюевтің кезінде Казак өлкесінде аса маңызды оқиға болды, мұның өзі Ресейдің шұғыл әрекетке кірісуін қажет етті. Қытайлар жоңғарлардың шабуылына төзіп отырмай, Жоңғарияға қарсы шешуі айқасқа шықты. 1756-1758 жылдары қытайлар Жоңғар мемлекетін жаулап алды. Жаулап алушылық ұрып-соғуға жалғасты (қытайлар Жоңғариядағы ойрат халқының бір миллиондайын қырып-жойды). Қытайлықтар орыс қарамағындағы Жоғарғы Ертіске дейін жылжыды. Қытаймен көршілес орыс билігіндегі қалмақтар мен қазақтардың арасында толқуларға мүмкіндіктер туды. 1771 жылы Ұбаш хан бастаған повелжьелік қалмақтар орыс қысымының күшейгеніне төзбей өз ордасының үлкен бөлігін тастап, Ресейден Қытайға (Монғолияға) өтті. Қалмақтардың үдере көшуін токтатуға күші жетпеген орыс өкіметі казактарды көмекке шақырды. Казактар қалмақтардың ізіне түсіп, соққы беріп, байлыққа кенелді.

II Екатеринаның үкіметі исламды бетке ұстап, орта шығыстағы түрік халықтарының арасында тыныштық сақталуын қолдауға ұмтылды. 1785 жылы Екатерина төзімділік туралы грамота шығарды. 1786 жылы орыс үкіметі казактарға білім беруге құштарлық танытты, казак тілінде (орыстармен бірге) оқулық кітаптар бастырып шығаруға нұсқау берілді. Мұғалімдік кызметке (казактар мен орыстар арасында дайын кандидаттар болмағандықтан) Қазан молдалары тағайындалды. Мұндай шаралар орыс өкіметінің қазақтар арасында исламды және орта ғасырдың мұсылман білімін таратуына мүмкіндік берді.

§113. Орта Шығыс XIX ғасырдағы Қазақ өлкесі және Түркістан

XIX ғасырдың 40-жылдарына дейін Ресейдің орта шығыс шекарасында көп өзгеріс болған жоқ. 1802 жылы Ресейдің құрамына Каспий және Арал теңіздерінің арасындағы құм жолақтар, 1819 жылы Есілдің жоғары ағысы, Балқаш көлі мен Шу өзені кірді. Жағдай Орынбор генерал-губернаторлығына аса ширақ граф Перовский тағайындалған соң өзгерді. 1839-1840 жылдардың қысында Перовский Хиуаға қарсы олардың қарақшылығын «жазалаймын» деген сылтаумен әскери жорық бастады. 1847 жылы орыстың әскери отряды Арал теңізіне таяу жердегі Сырдария өзеніне дейін жетті. Онда бекініс салынды (Райым — кейінірек Арал деп аталды). Бұл орта шығыстық орыс тарихында елеулі бетбұрыс еді.

Райым бекінісі орыстардың Арал теңізін иемденуіне база болды. Орынбордан Райымға екі әскери кеме бөлшектелген түрде жеткізілді. Сөйтіп, Кириллов жүз жыл бұрын армандаған «Арал теңізіне де орыс жалауы желбіресе» деген тілек орындалды, Аралда орыс ықпалы күшейді. 1853 жылы Ақмешіт бекінісі Перовский порты деп өзгертілді. Орыс шекарасы Орынбордан Түркістанға дейін созылды. 1854 жылы Қопал бекінісі; 1854 жылы Верный бекінісі салынды. Ертіс желісі Жетісуға алмастырылды.

Сонымен Кирилловтан кейінгі жүз жиырма жылдан соң «Бұхар және Самарканд провинциялары» туралы ойлануға болатын еді. Бірақ провинциялар бұрынғыдай «шашылып жатпаған». XIX ғасырдың басында Бұхардағы жаңа хан әулеті хандық билікті қатал түрде күшейте алған болатын. Жаңа мемлекеттік орталық Фергана жазығына көшкен. Қоқанды өзінің астанасы еткен өзбек хандығы көршілеріне жайсыз болды. Қоқандықтар орыс қоластына бұрын өткен қазақтарды (қырғыздарды) оз билігіне бағындыруға әрекеттер жасады. Қоқандықтармен күресе отырып, орыс өкіметі Сырдария және Жетісу желілерінің қажеттілігін сезінді. Осы мақсатқа жету үшін 1864 жылы генерал М.Г. Черняев Әулиеатаны, Шымкентті алды. 1865 жылы алынған жерлерден Орынбор генерал-губернаторлығының құрамында ерекше Түркістан облысы құрылды. Жаңа облыстың бастығы Черняев болды. 1865 жылдың 15 маусымында Черняев қоқандықтардың тұрғыны ең көп қаласы Ташкентке шабуыл жасап, оны өзіне каратты. Болмашы ғана ұшығарды. Бұхар әмірі қоқандықтарды құтқару үшін орыстар басып алған жерлерді босатуды талап етті. Бұхарға қарсы күрес басталды, оны 1867 жылы Түркістан генерал-губернаторы болып тағайындалған генерал К.П. фон Кауфман басқарды. 1868 жылы Кауфман Самарқандты алды. Бұхар әмірі өзін орыс патшасының вассалымын деп мойындады.

1869 жылы Англия орыс қаруының Түркістандағы табысына алаңдаушылық білдірген, Ресей мен Англия арасында жер иеленуде бейтараптық танытуды ұсынды. Ауғанстан Англияның ықпалына, Амудария орыстардың ықпалына көшті. 1873 жылы орыс дипломатиясы Англияның талабына келісті; князь Горчаков орыс үкіметінің Хиуаны қаламайтынын жеткізді. Бірақ жағдай күрт өзгерді, Хиуамен арадағы қақтығыс тоқтамады. 1873 жылы орыс әскері Түркістан жағынан, сондай-ақ Каспий теңізі жағынан Хиуаға қарай бет алды (Кауфман бастаған жалпы саны 13 мың адам) Хиуа Ресей суверенитетіне бағынды — Хиуа территориясының бөлігі тікелей Ресейге қосылды. 1871 жылы Қытай шекарасында Құлжа облысы болды, онда негізінен қазақтар турды. Сол Құлжа 10 жылдай Ресей ықпалында болып, ақыры 1882 жылы «жеткіліксіз негізде» Қытайға қайтарылды. 1870 жылдың ортасында Қоқан хандығында көтеріліс болды; көтеріліс тұншықтырылған соң Қоқан хандығы Ресейге қосылды (1876 жылы Фергана облысы құрылды). 1880 жылдың ба¬сында текеліктерге қарсы жазалау экспедициясы шықты (1881 жылы М.Д. Скобель Геок-Тепе бекінісін алды). 1884 жылы Мұрғаба ( Мерв қаласымен қоса ) ешбір қарсылықсыз Ресейге қосылды, ал 1885 жылы генерал А.В. Комаров ауған отрядтарымен шайқасты (Комаров ауғандықтарды Күшке өзенінің бойында күйретті). Бұл оқиғаға Англия наразылық білдіріп, соғыс қауіпі туды. Бірақ бұл мәселеде император III Александрдың берік бағыт ұстауынан Ресей Күшкені өзіне сақтап қалды. Түркістанның Ресейге қосылуы біраз шараларды іске асыруға жағдай жасады, өлкенің шаруашылығы дамыды, макта өсіру қолға алынды.

Тәржімалаған Назарбек Қанафин

филология ғылымдарының кандидаты





ДЖАМБАТТИСТА ВИКО

(1668-1744 жж.)

Дж. Вико Неапольде 1668 ж. 23 маусымда ұсақ кітап саудагерінің отбасында дүниеге келді және өмір бойы кітаппен істес болды. «Отбасының кедейшілігі оған көп уайым әкелді, соған қарамастан ол өзінің сабағын жалғастыру үшін бос уақыт табуға тырысты». «Жаңа ғылым» авторы өзі жайлы осылай айтады. 9 жылын ол үй мұғалімі ретінде өткізді. Үлкен отбасын асыраудың қамымен Дж. Вико тойларға құттықтау ретінде «одалар», мақтау түріндегі өмірбаяндар т.б. шығарды. 1697 ж. ол Неаполитан университетінде риторикадан профессор кызметіне қол жеткізді. Байланыстың жеткіліксіздігі, басшылармен тіл табыса алмауы, қуыс кеуде басшылардың алдында бас имеуге тырысуы, улы адамның тәкаппарлығы — осының барлығы оған сол кезде университетте өте маңызды болған юрипруденция кафедрасын басқаруға бөгет жасады. Өмірінің соңғы жылдарында Дж. Виконың ықпалы артты және «Жана ғылым» негіздерінен жекеше дәріс берген оқушыларының ауқымды шеңбері қалыптасты. Ол 1774 ж. 20 қаңтарда қайтыс болды. Университетте оның дарынды ұлы қалды.

Осы талантты адамның ішкі оқиғаларға сараң өмірі осындай. Ол аздап Гегельдің өмірбаянын еске түсіреді. Бүл түсінікті де, өйткені Дж. Вико мен Гегель арасында терең ұқсастық бар.

Жалпы тарих мәдениеті жайындағы ауқымды материалды біріктіретін ғылым — соқырлықтан және таптық коғамның шектеулерінен арылған, қоғамның саналы өміріндегі улы төңкерістің бейнесі. Будан бұл ғылым алдын ала дайындықсыз аяқталған күйде пайда болды деген ұғым тумау керек. Антикалық философияны айтпағанның өзінде, тарихтағы сананың әр түрлі нысандарын объективті зерттеуді біз Монтеннен табамыз. Бэконның «идолдар», Декарттың әдістері жайлы пікірі, Спинозаның жеке тұлғаны жартылай сезімдіктен тазартуы, XVIII ғасырдағы материалистік жазушылар әзірлеген және Детю де Траси жүйелеген «идеология» теориясы — осының барлығы сананың стихиялы дамуын сананың өз бақылауына қоюға жасалған әрекеттер. Бұл дайындық үрдісінде Дж. Виконың «Жаңа ғылымы» ең құрметті орын алады. Бұл кітап «Гегель мен Маркс ісінің жалғасы» болуға тиіс адамзат санасының, ғылым мен техниканың өңделуін таңғажайып сезінуі болып табылады. Дж. Вико кітабында жекелеген ғылымдар тарихы, тіл, өнер және поэзия тарихы, баланың ойлау қабілетінің дамуы, мемлекет, құқық және материалдық мәдениет тарихы бар. Мұның барлығы өте аңғырттық түрде берілген, терең ойлар түкке тұрмайтын ілімдерден турады, бірақ негізгі идеяның данышпандығында талас жоқ. Маркс «Жана ғылымды» оқып шығып, оған «Капиталда» сілтеме берген. Ол Лассальға «Вольф ұрығы бар» (Гомер), Нибур «Рим патшаларының тарихы», салыстырмалы тілдің негізі және басқа да көптеген данышпандық жарқыл бар Дж. Виконың шығармасымен танысуға кеңес берген. Жазушы ретінде, Дж. Вико жұмбақ болып табылады. Оның негізгі шығармасынын бірінші басылымы 1725 ж., екіншісі — 1730 ж. өңделген және толықтырылған үшінші басылымы 1744 ж. автор қайтыс болғаннан кейін жарыққа шықты. Осы кезде Францияда кең қозғалыс басталды. Иезуиттер мен инсенистер арасындағы күрес шіркеу беделінің төмендеуіне алып келді. Қоғам күресіп жатқан екі жақ та «бірдей сасиды» деп есептеді. Лоудың қаржы саласындағы алаяқтығы елге белгілі болды. «Философтар партиясы» деп аталатын үшінші партия пайда болды. 1734 ж. Париж парламенті «Вольтердің философиялық хаттарын» отқа жағуды ұйғарды, «Карл XII тарихы» және «Заир тарихына» тыйым салынды. Оған дейін Монтескьенің «Парсы хаттары» иезуиттердің ашуын туғызды. Оншақты жыл өткеннен кейін тақ пен мехраб (альтарга) кызмет етушілер Ламметридің «Жанның жаратылыстық тарихы» және Дидроның «Философиялық ойлар» сияқты құдайсыз шығармаларының пайда болғанына алаңдаушылық білдірді.

Осы кезде Италияда «Ұлттың жалпы тарихы жайлы жаңа кітаптың негізделуі» деген айдармен кітап шықты. «Жаңа ғылымның» аксиомаларының бірінде: «Мыстандар қорқынышты ырымды жасағанда өте жабайы және адамгершіліксіз болады; олар арбау қажет болған кезде, тіпті, кінәсіз сәбиді де аяусыз өлтіреді» делінген. Дж. Виконың кітабы ағартушылық кезең жазушыларының шығармаларына тіпті де ұқсамайды. Оны оқу өте ауыр. (1727 ж.) «Лейпциг журналында» жарық көрген пікірде «Жаңа ғылым» католик шіркеуін мадақтау деп жазылған. Оның шығармаларының Италияда жергілікті ағартушылық мәні болғанмен ол «ағартушы» емес.

Өмірлік бейнесі жағынан да Дж. Вико сол кезеңнің алдыңғы қатарлы адамдарынан өте ерекшеленеді. Қайта өрлеу дәуірінің гуманистері князьдердің өлгеннен кейінгі атағы соларға байланысты болған, саяси қайраткерлер, флорент сеньорларының алпауыттары, сарай жазушылары болды. XVIII ғасырдың ағартушылары — олар баспа станоктарының құдіретін таныған еркін жазушылар, ақсүйек адамдар, монарх филантропиясын оқытатын атақты ойшылдар болды.

Дж. Вико біріншісіне үлкен құрметпен қараса, екіншісі жайлы мүлдем білмеді де. Дж. Вико философиясы «шындықпен келісуге» негізделген, онда ол саналы жүріс пен міндетті түрде болатын заңдарды ашады. Оның XVIII ғасырдың ағартушыларынан түбегейлі өзгешелігі және Гегельмен жақындығы осыдан басталады. Ағартушылық кезеңнің жалпы сипаты ретінде — рационалдықты, барлығын дерексіз парасат талабы тұрғысынан талқылауға ұмтылысты айтуға болады. Өркениет орта ғасырдың қараңғы тереңінен алынғанның барлығын жоққа шығарды. Буржуазиялық қатынастар XVIII ғ. адамдарына парасатты табиғаттың заңдылығы болып көрінді. Француз төңкерісі кезеңіндегі таптар күресі, өмірдегі буржуазиялық кұрылыстың дамуы, ағартушылардың қиялдарын ыдыратып, саяси түңілудің үлкен толқынын тудырды. Гегельдің бұл кезеңге катысты рөлі Дж. Виконың Италиядағы кайта құру кезеңіне қатынасы сияқты болды. Екеуі де өткен кезеңдегі төңкерістерді еске алумен өмір сүрді, екеуі де соңғы нәтиже қиялын жоққа шығарады және қайшылығы коп шынайы тарихтан саналы дәнді табуға ұмтылады.

Дж. Вико философиясының негізгі жауы XVII ғ. Декарт жасаған классикалық түрдегі рационализм болды. Дж. Вико философтардың «жасырын даналығына» мысқылмен қарады, ол оған қарағанда мемлекеттік қайраткерлердің саяси даналығын көбірек сыйлады, бірақ көптеген нанымдар мен ырымшылдықтан, қатыгез және жабайы дәстүрден, материалдық меншік жолындағы үнемі болып отыратын қантөгісті және қантөгіссіз күрестерден туратын өз қолымен тарихты жасап жатқан «қарапайым халықтың даналығын» бәрінен жоғары қойды. Дж. Вико тарихтан тек жекелеген адамдардың тілегінен азат жаратылыстық заңдылықты ғана табуға ұмтылған жоқ, ол сонымен бірге «барлық адамилық және азаматтық заттардың» қарама-қайшы және күрделі жүрісінде, қандай бір ішкі ақтауы бар, Гегельдің айтқанындай, «сананың қулығы» бар екенін де жақсы түсінді. Бұл ақталуды Дж. Вико қияли «құдай кәсібі» ретінде қараса, ал тарих философиясын «рационалды азаматтық технология» деп есептеді. Ол өз алдына бұрын қалай болған, енді қалай болу керек және ары қарай ұлт тарихы қалай алдыға жылжуы тиіс деген мақсат қойды. XVIII ғасырдағы француз ағартушылары оз отанында «атақты былық» жасады. Дж. Вико - өз халқының тәжірибелік қызметінің ұлы серпілісінен кейін келген, аяқталған ойшылдың өкілі. Бұл оның «Жаңа ғалым» еңбегінің XVIII ғасыр әдебиетінде ескерілмей қалу жағдайынан да көрінеді.

Дж. Виконың салыстырмалы қасиеттері мен философиялық көзқарасының кемшіліктері де осы арқылы түсіндіріледі. Ағартушылық әдебиеттің жалпы деңгейімен салыстырғанда оның артта қалғанында талас жоқ. Бірақ түсініксіз тағдыр тәлкегімен, Дж. Виконың философия тарихындағы алдыңғы қатарлы рөлі осы артта қалушылықпен байланысты. «Жаңа ғылым» XVIII ғасырдағы танымал тарихи көзқарастардан анағұрлым биік болды. Ғылыми талдауының тереңдігі жағынан Вольтердің, Руссоның, Фергюсонның, Ленгенің данышпандық шығармалары да одан төмен. Ағарту дәуірінің улы қайраткерлерінен Дж. Вико өзінің үлкен халықшылдығымен — артта қалған, қайыршы халықтың шындығын суреттеумен ерекшеленеді.

Дж. Вико

ЖАЛПЫ ҰЛТ ТАБИҒАТЫ ТУРАЛЫ ЖАҢА ҒЫЛЫМНЫҢ НЕГІЗДЕРІ

ЖАЛПЫ ДАНАЛЫҚ ТУРАЛЫ

Поэтикалық даналық жайлы айтпас бұрын жалпы Даналық дегеннің не екенін қарастыру қажет. Даналық - соның аркасында барлық Ғылымдар мен Өнерлер танылатын, мәдениетті құрайтын барлық пәнге билік ету қабілеті. Платон Даналықты адамды жетілдіруші ретінде қарайды. Адам өзінің мәні жағынан сана мен рух немесе ақыл-ой мен ерік болып табылады. Даналық адамның осы екі жағын да, екіншісін біріншісінің салдары ретінде толтыруы тиіс, сана ен жоғары заттарды білу арқылы жақсылыққа бағытталуы тиіс. Дүниедегі ең жоғары заттарға — құдайды түсіну және ол жайлы пайымдау жатады, жақсы заттарға — адамзаттың барлық игіліктері жатады; біріншісі — құдай ісі, екіншісі -адамдық әрекет деп аталады. Сондықтан шынайы Даналық адамдық игіліктерді жүзеге асыру үшін қудай ісін тануға үйретуі тиіс. Біз римдіктердің ішіндегі ең оқымысты адам атағын алған Марк Теренций Варрон осы жайында өзінің улы еңбегі «De Rerum Divinarum et Hum- anaru» -ді жазды. Оны жоғалту ылғи да уақыттың әділетсіздігі ретінде сезіледі. Бұл кітап жайлы біз біліміміз жеткенінше айтамыз.

Путқа табынушылардың Данышпандығы Гомер «Одиссейде» жақсылық пен зұлымдық жайлы анықтаған Музадан басталады. Бұл Ғылым кейін адамдардың қолы жете бермейтін, жаратылыстағы тыйым салушылыққа Болжам деп аталды. Қудай Еврейлердің шынайы дінін негіздеді, біздің Христиандық Дініміз қайдан шықты (осыған бір Аксиома арналды). Осылайша, Муза өз мәні жағынан Құдайлар жайлы болжам жасайтын Ғылым болуы тиіс еді. Жоғарыда айтылғандай, Аксиомаларда ол барлық ұлттарға тән Қарапайым халықтық Даналық болды. Ұлттар Құдайды оның елесі ретінде қарастырды, сондықтан да divinari «болжау» деген сөзден алып - оның мәнін Құдайды болжаушылық деп атады. Греция мәдениетін негіздеген Ақын-Теологтар осындай даналарға жатты, Астролог-болжаушыларды Лaтындар Даналық Ұстазы деп атады. Осының нәтижесінде адамзатқа пайдалы нұсқаулар айтқан адамдар Дана болып есептелді, сондықтан олар Грекияның жеті Данасы деп аталды. Кейін Даналық болып халықтың және ұлттың игілігі үшін Мемлекет орнатып, оны басқарған адамдар аталды. «Даналық» сөзі Жаратылыстық Құдай заттары туралы Ғылым дегенді білдірді. Сондықтан Метафизика Құдай Ғылымы аталды; адамның Құдай жайлы танымын білуге ұмтыла отырып, ол Құдайды барлық Шындықтың қайнар көзі ретінде таниды, сондықтан ол барлық игілікті орнатушы болып мойындалады. Осылайша, Метафизика өзінің мәні жағынан, адамзат игілігі үшін еңбек етуі керек, адамзат тұқымы барлық адамдарда Құдайға катысты болатын, Құдайдың көрегендігін мойындайтын кейбір жалпы сезімдерде сақталады. Даналық ретінде Еврейлерде, сондай-ақ Христиандарда да мәңгі заттар туралы Ғылым аталды, Тосқандықтар оны шынайы мейрімділік пен шынайы зұлымдық жайлы Ғылым деп есептеді.

Осылайша, Варронның анықтауы бойынша, Теологияның Үш Түрін ажырату керек. Теолог-ақындардың Поэтикалық Теологиясы, яғни пұтқа табынушы ұлттардың Азаматтық теологиясы; екінші Азаматтық Теология немесе Метафизика Теологиясы; үшіншісіне біз Азаматтық және Жаратылыстық Теологияның араласуынан пайда болған Христиандық Теологияны жатқызамыз. Барлық осы үш тур де бір-бірімен Құдайдың көрегендігі арқылы байланысқан.

ПОЭТИКАЛЫҚ ДАНАЛЫҚТЫҢ БӨЛІКТЕРІ ЖӘНЕ ОНЫ ТҮСІНДІРУ

Метафизика - сәйкес нәрселерді барлық бағынышты ғылымдар арасында бөлетін жоғары Ғылым болғандықтан, Ежелгі пұтқа табынушылардың Даналықтарының біріншісі барлық заттар табиғаты жағынан дөрекі болуы тиіс деп ойлайтын Ақын-Теологтардың даналығы болып есептелді. Осы арқылы біз Поэтикалық Даналықтың бастамасын дөрекі Метафизика деп есептеуіміз керек. Одан бірыңғай бұтадан тарағандай - бір бұтақ ретінде Ойлау, Мораль, Экономика және Саясат бөлінді, - олардың барлығы Поэтикалық, басқа бұтақ ретінде, космографияның анасы болып есептелетін поэтикалық Физика мен Астрономия және өзінің екі қызына мәліметтің дұрыстығын хабарлайтын — Хронология мен География тарады. Біз путқа табынушылар мәдениетін негіздеушілердің — қалай өзінің Жаратылыстық Теология, яғни Метафизика негізінде өздерінін Құдайларын жасағанын; өздерінің ойлары негізінде Тілді ойлап шығарғанын; экономика негізінде Отбастарын негіздеп, Саясат негізінде - Қалалар жасап, Физика негізінде заттардың орнығуын анықтап, Адамдық Физика негізінде өздерін тудырғанын; Космография негізінде тұтас құдайлардан туратын өз әлемдерін ойлап тапқанын; Астрономия негізінде жерден аспанға планета мен шоқжұлдыздарды қалай апарғанын; Хронология негізінде қалай уақыттың басталуын анықтағанын, География негізінде, мысалы, Гректердің оз әлемдерін суреттегендерін анық көрсетеміз.

Осылайша, біздің Ғылым бір уақытта идеялардың, дәстүрлер мен адамзат тұқымы әрекеттерінің Тарихына айналады. Біз осы үш дерек көзінен — Адамзат Табиғаты Тарихының Негізі, Жалпы Тарих Негіздері шығатынын көреміз.

Құдайдың көреген Мемлекетті құратындығы және бір мезгілде Халықтардың Табиғи Құқықтарын орнататындығы жайлы

КОРОЛЛАРИЙ

Біздің Құдайлар Ғасырынан тапқан Мемлекеттің пайда болуының салдары бас кезінде Теократиялық, яғни Құдайлық басқару, кейіннен Адамдық, яғни Ержүректік Басқару болып өзгертілді. Бірақ Адамдық басқару кезінде де Құдайлар Ғасыры жалғасты — сол кездің өзінде адамдар діни бейнелер арқылы ойлауды жалғастырып, адамдардың барлық өздері жасаған нәрселерін Құдай арқылы жасалды деп есептеді. Сондықтан Патшалық Әкелер Отбасы жағдайында Юпитерді жасады, олар алғашқы қалалар пайда болған кезде сословиеге бірігіп, Минерваны жасады; көтеріліс жасаған адамдарға жіберілген өз Елшілерінен Меркуриді, Ержүрек Теңіз қарақшыларынан Нептунды жасады деп ойлады. Осынын барлығында Құдайдың көрегендігі ерекше таңданыс тудырады, ол бәрінен бұрын Құдай алдындағы қорқыныш салдарынан адамдардың ойлағаннан басқа әрекет жасауына әкелді, ал Дін - ол Мемлекеттің бірінші және негізгі базасы. Бұдан кейін Дінге сену арқылы адамдар бос жерлерге қоныстанып, оны басқалардан бұрын басып ала бастады, ал бірінші басып алу - ол барлық жеке меншіктің қайнар көзі, өйткені ен күштілері таусылмас бұлақтың қайнар көзі бастау алатын таудың басына орнықты, олар Құдайдың көрегендікпен басқаруы арқылы ары-бері көшіп жүрмеу үшін бекіністі және суы мол жерлерге қоныстанды, кейін бұл жерлерде қалалар пайда болды. Будан кейін Діннің көрегендігінің аркасында олар белгілі бір әйелдермен тұрақты және өмірлік достастыққа қосылуы тиіс болды. Бұл некелер барлық биліктің мойындалған көзі болды.

Осының нәтижесінде Отбастары құрылды. Ақырында, Баспананың ашылуына байланысты Клиентелдер негізделіп, бірінші Аграрлық Заңның нәтижесінде адамдардың: Игіліктерді басқарған қауым мен Плебейлердің міндетті қауымынан туратын қалалар пайда болды. Осыдан келіп, Саяси Ғылым материалдары шығады - ол қалалардағы билік етуші және оған бағынышты қауым жайындағы ғылым болды. Мемлекет пайда болғаннан бастап Көрегендік оларды аристократ түрінде дүниеге келуге мәжбүр етеді. Саясаткерлердің айтуынша, бұл түр шекараны және сословиелерді қорғауды жүзеге асырады. Бұл мәдениетке бет бұрған адамдардың ұзақ уақыт бойы тұйық болып, іштен тынуына әкелді. Адамдардың ойы тек жеке меншікке бағытталып, олардың жалпы игілікті түсіне алмауы немесе басқалардың жеке істеріне араласпауға үйренуі, онда Көрегендік өзінің осындай басқару Түрі арқылы оларды Отанмен жеке мүдделерін сақтау үшін бірігуге мәжбүр етті. Соңғылары қандай мақсатты көздесе де, өздерінін Мемлекет деп аталатын жан-жақты азаматтық игілікке келетінін жақсы түсінді. Енді жоғарыдағы «Әдістер» жөніндегі бөлімде келтірілген Қудай орнатқан адамдар заттарының қарапайымдылығы мен жаратылыстығы жайлы дәлелдерді үлкен мөлшердегі азаматтық құбылыстарды қатар қоя отырып, ойланып көретін болсақ, біз осы Шығармада дәлелденіп, жоғарыда айтылып отырғанындай, олардың негізгі торт себепке, яғни біздің Азаматтық Әлеміміздің төрт элементіне — Дінге, Некеге, Баспанаға және алғашқы Азаматтық Заңға байланысты екенін көреміз. Сонымен қатар адамдардың барлық мүмкіндіктерінің арасынан басқа жолмен басталған кептеген әр түрлі заттарды іздеу керек. Мемлекет пай¬да болуы керек болған кезде, материал алдын-ала дайындалған және сырт нысанын қабылдауға толық дайын болды: осыдан келіп ой мен денеден туратын «Мемлекет» деген бірлестік пайда болды. Жеке діндер, жеке тілдер, жеке меншік жерлер, жеке тойлар, жеке аттар немесе қауымдар, яғни үйлер, жеке қару-жарақтар, соған байланысты жеке биліктер, жеке магистратуралар, шынайы Мемлекетке арналған еркін конститутивтік жеке заңдар дайын материалдарды құрады. Жоғарыда көрсетілген барлық жағдайларға отбасы Әкелері, осы кезде Сословиеге бірігіп Еркін Азаматтық Биліктің тууына ықпал еткен Жаратылыстық жағдайдағы Монархтар қожа болды. Бастапқы кезде олар құдайды ғана мойындап, Отбасылық Билікке қожа болды. Бұл Еркін Азаматтық Бейне ой мен денеден пайда болды. Ой Даналар Сословиесіне берілді. Табиғаты жағынан жоғары дөрекілік пен қарапайымдылыққа негізделген сол кездегі жағдайда олар қандай болуы тиіс еді, одан Мемлекет Даналарынсыз тек түр жағынан ғана өмір сүреді, ал іс жүзінде - ол жансыз өлі дене деген қасиет қана қалған. Екінші жағынан, дене бас пен тағы басқа да ұсақ дене мүшелерінен құралған, осыдан келіп Мемлекеттерде: біреулер Азаматтық Даналықта ойды қолдануы тиіс, басқалары — бейбітшілік және соғыс кезінде кызмет етіп, қолөнер ісінде денені қолдануы тиіс, ал үшінші, Ой мемлекетте ылғи да үстем болады, ал дене оған қызмет етуі тиіс деген мәңгілік қасиет қалған.

Ерекше таңданыс тудыратын нәрсе: Қудай Отбасын өмірге әкеле отырып, (отбасының барлығы қандай да бір Құдайды тану арқылы пайда болған, бірақ білімсіздіктен олардың бірде-біріне шынайы құдірет белгісіз болған, сондықтан олардың әрқайсысының жеке діні, тілі, жері, тойлары, аттары, қару-жарақтары, үкіметі және заңдары болған) сонымен бір мезгілде жоғарыда аталған барлық ерекшеліктерге ие Жаратылыстық Құқы да өмірге келген, мұны кейін Клиенттерге қатысты Отбасы Әкелері қолдана алатын болған. Құдірет Мемлекеттерді аристократиялық түр арқылы өмірге шақыра отырып, оларды Жаратылыстық Заңға өтуге мәжбүр етеді. Жоғарыда көрсетілген заңдылықтардың барлығы отбасы Әкелерінің меншігінде болғандықтан, бұл заңдар олардың плебейлеріне қарсы бағытталған. Әкелер осы кезде плебейлерге қарсы тұйықталып, сонымен бірге өздерінің плебейлерге қарсы Азаматтық Сословиелерінің көлемінде жоғарыда көрсетілген барлық қасиеттерді де тұйықтады. Батырлық Республикаларының ең қатал Аристократиясының мәні де осында болды. Халықтар мен ұлттар сақтаған Халықтардың Жаратылыстық Құқы, Мемлекеттер Еркін Азаматтық Биліктің жабдығы ретінде пайда болды. Сондықтан өз ішінде Еркін Азаматтық Билігі жоқ халық немесе ұлт жоғарыда аталған қасиеттердің барлығымен қаруланса да, ұлт немесе халық болып есептелмеді. Бұл Халықтардың Жаратылыстық Құқығын жүзеге асыру жоғары ұлтқа немесе халыққа берілді. Егер осындағы қаралып отырған жағдайды, жоғарыда айтқанымыздай, өздерін Қудай деп есептейтін бірінші Қаланың Батырларының жағдайымен салыстыратын болсақ, ол бізге Халықтардың Жаратылыстық Құқығының орнауы белгіленген Jura a Diis posita нақылына нақты түсініктеме береді. Алайда кейінірек, Ульпианның жоғарыда айтқанындай, осының артынан Адамдардың Жаратылыстық Құқығы пайда болған кезде бұл нақыл шынайы Қудай орнатқан Халықтардың Жаратылыстық Құқығына өтті.

БАТЫРЛАР САЯСАТЫНЫҢ ЖАЛҒАСЫ

Барлық саясаткерлер Батырлық Ғасырдың басы ретінде Минностың теңіздегі қарақшылығын және Язонның Понтқа баруын, оның жалғасы ретінде Троян соғысын және Батырлардың көшпенділігінің соңы ретінде Улистің Итакаға оралуын айтады. Сондықтан сол кезде Гомердің көптеген еңбектеріне негіздей отырып, біз бекіткен философиялық түсінік пен Тарихшылардың беделіне сәйкес, Dii Majores, Нептун дүниеге келуі тиіс болды. Философиялық түсініктің мәні, Корабль өнері мен Теңізде жүзу — бұл ұлттың соңғы өнертапқыштығы, өйткені ондай жаңалық ашу үшін ойдың өркендеуі қажет болды. Осылайша, осыны ашқан өнертапқыш Дедал ең жоғарғы ойды бейнеледі, ал Лукреций бұл өнерді daedala tellus, ерекше қулық деп атады. Гомердің «Одиссейінің» көптеген жерлерінде Улисс қайда тоқтаса да немесе оны дауыл қайда ығыстырса да, ол жердің арасында оған адамдардың өмір сүріп жатқанын көрсететін тұман бар ма деп, жақын арадағы жотаға көтеріледі. Гомердегі бұл жерлер Платонның Аксиомадағы пікірімен бекітіледі. Страбоннан біз - бірінші ұлттарды теңіз алдында ұзақ уақыт бойы қорқыныш билегенін көреміз, оның себебін Фукидид теңіз қарақшыларының шабуылымен түсіндіреді. Ол грек ұлты теңіз жағалауына қоныстану үшін кеш түсті дейді. Айтулар бойынша, Нептуннің жерді дірілдеуге мәжбүр ететін үш тісі немесе кемелерді ұстап алатын үлкен ілгегі болған. Олар арқылы Нептун адамдарда шабуыл қорқынышын тудыру үшін жерді дірілдеткен, кейінірек Гомер кезінде ол Жаратылыстық Жерлерді дірілдеуге мәжбүр етеді деп ойлаған. Гомердің осы пікірін кейін Платон өзінің «судың түпсіздігі» туралы пікірі арқылы қолдады. Оның қаншалықты негізді екенін төменде көрсетеміз.

Теңіз шабуылшы Бұқа арқылы бейнеленді. Бұқа кейпіндегі Юпитер Еуропаны ұрлады; Минотавр «Минос бұқасы» бұқа кейпінде Аттика жағалауынан ұлдар мен қыздарды ұрлады. Осылайша, армандар кеменің «мүйізі» деп аталды, осы метафораны кейін Вергилий қолданды, — ал кеменің оны жұтып жатқанын қорқынышпен көрген шаруалар оларды Минотавр жеп жатыр деп өте дұрыс айтқан.

ҰЛТТАР ЖҮЗЕГЕ АСЫРҒАН ІЛГЕРІЛЕУ ҚОЗҒАЛЫСТАРЫ ТУРАЛЫ ТӨРТІНШІ КІТАП

Бірінші кітапта біз Ғылымның Негізін бекітумен таныссақ, екінші кітапта Поэтикалық Даналықтың тереңінен путқа табынушылардың барлық құдіреттілік және адамдық заттарын аштық, Үшінші кітап Гомер поэмаларындағы Грек Халықтарының Жаратылыстық екі улы Асылдарымен таныстырды, енді Философия және Филология сияқты жарықтың көмегімен, жоғарыдағы Тамаша Мәңгілік Тарих жайлы Аксиомаға сүйену арқылы, біз осы төртінші кітапта ұлттар жүзеге асырған ілгерлеушілік қозғалыстар туралы қосымша қарастырамыз. Ұлттардың: Құдайлар ғасыры, Батырлар ғасыры және Адамдар ғасыры сияқты үш ғасырға Бөліну негізіндегі барлық қозғалыстарындағы көптеген және әр түрлі алдыға ілгерілеудегі біркелкі тұрақтылықты көреміз. Осы бөлініске сәйкес, ұлттар үнемі себеп пен салдар арасындағы реттілікті сақтай отырып, Табиғаттың үш түрі арқылы өтеді, табиғаттың осы үш түрінен Әдет-ғүрыптың үш түрі шығады, ал Әдет-ғұрыптың осы үш түрінен Халықтардың Жаратылыстық Құқығының үш түрі шығады, сондықтан осы үш түрге сәйкес Азаматтық (Мемлекеттік) Жағдайдың үш түрі орнайды. Адамдық Қоғамға қол жеткізген адамдардың осы аталған ұлы заттардың үш түрін бір-біріне хабарлауға мүмкіндігі болғандықтан, Тілдің және Мінез-құлықтың үш түрі пайда болды, осыдан кейін соңғыларды бекіту үшін Беделдің үш түрімен белгіленген Юриспруденцияның үш түрі пайда болды. Бүл Юриспруденциялар Ұлт өмірінің барлық ілгерілемелік қозғалыстары арқылы өтіп, Үш ғасыр Уақыт бойына өмір сүрді. Осындай жеке үш бірлік олардан шығатын көптеген бірліктермен бірге өз бастауларын бәріне ортақ бір Бірлік - бәрін басқарып отырған Құдірет билігіне деген Сенімнен алады, ол біздің ұлтқа өмір және түр беріп отырған рух бірлігі болып табылады. Жоғарыда әр жерде қарастырылған осы заттардың барлығы, мұнда бізге өздерінің Ілгерілеу Қозғалысының ретін көрсетеді.

ТАБИҒАТТЫҢ ҮШ ТҮРІ

Бірінші табиғат қиялдың қатты алдауының нәтижесіндегі поэтикалық, яғни ойлап шығарылған немесе құдіреттік табиғат болды. Ол өзінің идеясына сәйкес денеге жанды субстанцияны жатқызды. Бұл табиғат барлық путқа табынушы ұлттардың Ежелгі Данышпандық Ақын-Теологтардың табиғаты болды. Онда барлық пұтқа табынушы ұлттардың әрқайсысының белгілі бір құдайы болды. Бірінші жағынан, бұл табиғат жабайы және адамгершіліксіз табиғат болды, өз қиялдарының адасқанын түсінбеген адамдар өздері ойдан шығарған Құдайларынан қатты қорықты. Екінші жағынан, осыдан келіп дін халықтардың жабайылығын ауыздықтайтын жалғыз қуатты құрал болып табылды және Дінге табынған кезде ғана онымен қарым-қатынас сәтті болады деген екі мәңгілік қасиет шықты.

Екінші табиғат Ержүректік болды; Батырлар құдіреттен шыққан деп есептелді; барлығын Қудай жасайды деп ойлап, олар өздерін Юпитердің балалары деп есептеді, өйткені өздерін оның ауспициясы болу үшін туылғанбыз деп есептеді, Батырлық осындай шығу тегінен жаратылыстық игілікті көрді, түрі жағынан адам бола отырып, олар Адамзат Қауымының Князьдері болды. Осы жаратылыстық игілік үшін олар Жексұрын малдық Қауымнан осы қауым арасындағы төбелестен құтылу үшін бұлардың баспанасына келіп тығылатындардың алдында мақтанды. Мұндай Құдайсыз келімсектерді Батырлар мал деп есептеді. Үшіншісі саналы, адамдық табиғат болғандықтан, біркелкі, жақсы ниетті және парасатты табиғат болды. Ол заң ретінде ұятты, сананы және парызды есептеді.

МІНЕЗ-ҚҰЛЫҚТЫҢ ҮШ ТҮРІ

Су тасқынынан кейін пайда болған бірінші Мінез-құлық, Девкалион және Пирр туралы бізге айтқанындай, дінмен және тақуалықпен боялды. Екіншісі қаһарлы және кінәмшіл мінез болды, мұндай мінез туралы бізге Ахилл жайлы аңыз айтып береді. Үшіншісі қызметшіл мінез болды, олар азаматтық парыз сезімін басшылыққа алды.

ЖАРАТЫЛЫСТЫҚ ҚҰҚЫҚТЫҢ ҮШ ТҮРІ

Бірінші Құқық Құдіреттік болды, онда адамдар өздерін де, өздеріне қатыстылардың барлығын да Құдайға тәуелді деп ойлады, осы пікір негізінде барлығы Құдайға байланысты және бәрі Құдайдың ісі деп есептеді.

Екіншісі Дінді ұстанған Батырлық Құқық, яғни Күш Құқығы болды. Олар адамдардың заңы болмаған жерде күшке тек Құдірет күші ғана тосқауыл қоя алады деп есептеді. Сондықтан да Қудай өзінің табиғаты жағынан жабайы алғашқы халықтардың дінге көзсіз беріліп, жаратылыстық тыныштықты Күштен табатындай етіп жасады деп ойлады. Саналы ойлауға қабілетсіз олар құдретті ауспицияның көмегімен ақылдасатын Тағдыр деп есептеді. Мұндай Құқықтың күші - Ахилл найзасының ұшында негізделген деп ойлады.

Үшіншісі Дамыған Адами Сана қабылдатқан Адами Құқық болып табылады.

БИЛІКТІҢ ҮШ ТҮРІ

Биліктің бірінші түрі — Құдіреттік, Гректерше айтқанда, «Теократиялық» болды, онда адамдар бәрі тек құдайдың билігінде екендігіне сенді; бұл біз оқыған Тарихтың ішіндегі ең көнесі - Оракулдар ғасыры болды.

Екіншісі — Ержүректік, яғни аристократиялық билік, басқаша айтқанда Оптиматтар немесе грекше айтқанда, Геракл нәсілінен Гераклдардың билігі, бастапқы кезде олар бүкіл Грецияда қоныстанды, кейінірек Спартада сақталды, сонымен бірге Куриттер билігі, олар Сартинияда, Критте, Азияда таралды, осылардан Римдегі ашық жиналыспен қаруланған Квиритер билігі шықты.

Осы Биліктер тұсында біздің жоғарыда айтқанымыздай, Игілікті табиғаттың ерекшелігі ретінде барлық азаматтық құқықтарға тұйық Биліктік Сословиелердегі Батырлар ие болды, шығу тегі мал болып есептелетін Плебейлерге тек өмірге қажетті қажеттіліктер мен жаратылыстық еркіндік тән болды.

Үшінші — ол Адамдық Басқару; ол басқаруға саналы табиғаттың теңдігі тән. Онда барлығы да заң алдында тең, өйткені олардың барлығы өз қалаларында, еркін халықтық мемлекеттерде, еркіндікте дүниеге келді. Онда барлық адам немесе оның басым бөлігі мемлекеттің заңды күші болды; осы заңды күштің салдарынан олар халықтық еркіндіктің қожайыны болды; Монархияларда Монархтар барлық бағыныштыларды оз заңдары арқылы теңестірді, кейбір Монархтардың қолында барлық қарулы күш болғандықтан, тек солар өзінің азаматтық табиғаты жағынан басқаларынан ерекшеленді.

ТІЛДІҢ ҮШ ТҮРІ

Тілдің үш түрі: біріншісі - мылқау діни қозғалыс арқылы басқарылатын құдіреттік саналы тіл, одан Римдіктердің Азаматтық Құқығында, барлық азаматтық-пайдалы істерінде көрініс табатын acta legitima сақталған. Бұл тіл өзінің мәңгілік қасиеті негізінде Дінге жатады. Ол пұтқа табынушы адамдар әлі өз сөздерін дыбыс арқылы жеткізе алмаған кезде керек болды.

Екінші тіл батырлық белгілердің тілдері болды: онда таңбаның көмегі арқылы сөйледі, бұл сөз біздің жоғарыда айтқанымыздай, Әскери ғылымда сақталды.

Үшінші Ауызекі тіл, ол қазір барлық ұлттарда қолданылады.

МІНЕЗДІҢ НЕМЕСЕ БЕЛГІЛЕРДІҢ ҮШ ТҮРІ

Белгілердің үш түрі: олардың біріншісі құдіреттік белгілер, олар мәні жағынан Гиероглиф деп аталды, мұны жоғарыда біздің дәлелдегеніміздей, алғашқы кезде барлық ұлттар қолданды. Бұл адамзат санасының жаратылысындағы туа біткен біркелкілікке қуануына негізделген қияли әмбебаптық. Қауымдық ұғымдар арқылы оз ойларын жеткізе алмағандықтан, ұлттар оған кескін түріндегі қиял арқылы қол жеткізді. Мұндай Поэтикалық Әмбебаптыққа олар әрбір қауымға жататын жеке түрлерді енгізді, мысалы, ауспицияға қатыстының бәрін олар Юпитерге жатқызды, Юнонға тойға қатыстыны жатқызды, осылайша басқаларын да басқа Құдайларға жатқызды.

Екіншілер Ержүректік Мінездер, бүл да сол қияли Әмбебаптар, бірақ бұларға ұлттар әр түрлі батырлық заттардың түрін жатқызды, осылайша, мысалы, күшті әскерге қатыстының барлығын — Ахиллге жатқызды, даналардың кеңесіне қатыстының барлығын — Улисске жатқызды. Кейінірек адам санасы заттардың түрлері мен қасиеттерін ажырата бастаған кезде, бір қияли қауымдар жеке қауымдық ұғымдарға ауысты, кейін осындай түрде олар Философияға өтті. Бұдан кейінірек Грекияның ең мәдениетті уақытында пайда болған Жаңа Комедияны Жасаушылар адам мінезінің қауымдық ұғымдарын алып, олардың портретін өз Комедияларында жасады.

Ақырында, Қарапайым халық Тілімен қатар жүрген Қарапайым Әріптер ашылды; соңғылары бұрын Батырлық Тілде қолданылған қауымдық ұғымды білдіретін сөздерден құралды, қазірге дейін Қытайлар қолданып жүрген жүз жиырма мың иероглифтік белгіден аз ғана әріп жасалды, оларға сәйкес қауымдық ұғым ретінде Қытайлардың халықтық тілі сияқты жүз жиырма мың сөз берілді. Мұндай жаңалықтың адамның жоғары санасы арқылы жасалғанында дау жоқ, сондықтан да біз жоғарыда Бернгард Маллинкрот пен Ингевальд Элингтің мұны құдіретті деп атағанын естідік. Мұндай таңданыстың жалпы сезімі Ұлттарды улы құдірет ісіне берілген адамдар, олар үшін осындай әріптер тапты дегенге сенуге мәжбүр етті. Мысалы, Иероним иллириліктер үшін, Кирилл Славяндар үшін, басқалары - басқа ұлттар үшін (мұны Анджело Рокка Ватикандық кітапханада орналастырды, онда ол Халықтық Әріптерді оның Алфавитімен бірге жасаушыларды салды). Алайда мұндай пікірлер: Ол әріптерді жасаушылар неге халықтарды өзінің жеке алфавитіне үйретпеді? деген бір сауалды қойғанның өзінде, өтірік ретінде жоққа шығарылады. Осындай қиындықпен біз жоғарыда Финикиядан әріптерді Грекияға алып келген Кадма туралы айтқанда да кездестік, өйткені гректер финикиялықтардікінен өте ерекшеленетін әріптерді қолданды. Жоғарыда біз халықтық тілдер мен әріптер ең қарапайым халықтың меншігі болып табылады деп айтты к. Тілдерге де, әріптерге де жасалған осындай биліктің күшінен еркін халықтар заңының да мырзалары болуы тиіс еді, өйткені олар заңдарға Қуаттыларды заңға бағынуға мәжбүр ететін заңдық мән береді. Мұндай биліктен Монархтар, әрине, халықты шектей алмады, адами азаматтық заттардың ажырамас бөлігі болып табылатын осы халық билігінің табиғаты белгілі бір мөлшерде Монархтардың қуаттылығын арттырады, өйткені соңғылары өздерінің патшалық заңдарын халық арқылы жүзеге асырады. Қарапайым халықтық әріптер мен тілдерге жасалған осындай биліктің нәтижесінде Еркін Халықтық Республикалар өзінің азаматтық табиғаты жағынан Монархияның алдында болуы тиіс.

ЮРИСПРУДЕНЦИЯНЫҢ ҮШ ТҮРІ

Юриспруденцияның үш түрі, басқаша айтқанда, Даналықтар. Оның біріншісі — Құдіреттің Даналығы болды, ол сонымен бірге Мистикалық Теология деп аталды; бұл Құдайлардың құдіреттік құпияларын түсіндіретін, Құдайлар Тілі жайлы Ғылым дегенді білдіреді, осылайша ол құдіреттік Ауспициялар, яғни Қарапайым халықтық Даналық болды. Бұл бағыттың өкілдері ретінде — Ақын-Теологтар, путқа табынушылардың алғашқы даналары есептелді. Осындай қияли Теология арқылы олар mystae аталды, оны Гораци «Құдайларды түсіндіру» деп аударды, осылайша осы Бірінші Юриспруденцияға Interpretari «Әкелерге кіру» тән болды. Әкелер бастапқы кезде жоғарыда атап өткеніміздей, Құдайлар деп аталды. Бұл Юриспруденция құдай рәсімдерінің салтанатты жоралғыларының барлығын шынайы деп есептеді, мұның негізінде Римдіктердің салтанатты құқықтық актілерге ырымшылдық қатынасы жатыр, ал заңдарында «салтанатты тойлар» және «салтанатты өсиеттер» бейнеленген.

Екіншісі Ержүректік Юриспруденция болды; онда — Улисс Даналығы сияқты белгілі бір формулаларға сәйкес кепілдіктер берілді. Гомерде ол ылғи да өзінің пайдасын көздеп, өз сөздерінің дәлме-дәл мағынасын сақтай отырып, өте қулықпен айтылады. Сондықтан Ежелгі Рим Заңгерлерінің барлық даңқы олардың келісім жасай алу қабілетінде болды. Олардың түсініктеме беру құқы деп атағандары соттарда өз құқықтарын дәлелдеуге тиісті ескертпелер, яғни Преторға қойылатын талап формулаларының істің жағдайына сәйкес келуін, Претор оның талап ету құқығынан бас тарта алмайтындай етіп түсіндіру болды. Дөрекі уақыттың қайта оралуына байланысты, Оқымысты заңгерлердің барлық даңқы келісімдер мен өсиеттерді тұжырымдай алуында және заңның баптарына сәйкес талаптарды тұжырымдауында болды, бұл Римдік Заңгерлердің cave- re мен de jure respondere деуіне тура сәйкес келді."

Үшіншісі — Адамдық Юриспруденция: бұл фактілердің шынайылығын баяндап, әр түрлі жағдайлардың талап етуіне қарай заңдардың мәнін барлық жерде бұрып отырады. Бұл Юриспруденция Еркін Халықтық Республикаларда, сонымен бірге Монархияларда, яғни Адамдық Биліктің екі түрінде де жүзеге асады. Осылайша, Құдіреттік және Батырлық Юриспруденциялар ұлттар әлі жетілмеген кезде нақты сақталды. Адамдық Юриспруденция шынайылықты ағартушылықтың анағұрлым дамыған кезінде қарастырады, мұның барлығы Белгілі бір нақтылық пен Шынайылықтың және «Элементтер туралы» тарауда айтылған Аксиомалардың салдары болып табылады.

БЕДЕЛДІҢ ҮШ ТҮРІ

Беделдің де үш түрі болды: оның біріншісі Құдіреттік бедел - ол үшін құдіреттен негіздеу талап етілмейді; екіншісі - Батырлық Бедел, ол Заңдардың салтанатты формулаларында жасырылған; үшіншісі - Адамдық Бедел, оның мәнісі саналы түрдегі адамдарға деген сенімде және саналы ұғылатын заттарға деген жоғары даналықта болды.

Ұлттар жасаған ілгерілеу қозғалысы кезінде Юриспруденцияда қолданылған беделдің осы үш түрінен осы уақыт барысында өзгеріске ұшырап отырған Сенаттар беделінің үш түрі шықты. Олардың біріншісі жеке меншіктік бедел болды, осыдан келіп жеке меншікті негіздеудің бізге өтуіне байланысты auctores атауы шығады. Мұндай меншік XII Сызба заңдарында ылғи да auctoritas деп аталды. Бұл бедел Отбасы жағдайындағы Құдіреттік Басқаруға, яғни Құдіреттік Бедел Құдайларға жатқызылған кезге жатады, өйткені олар барлығы құдіреттен деп дұрыс ойлаған. Осыған сәйкес кейінірек Сенаттар Синьорионы құраған Батырлық Аристократияда мұндай Беделге Басқарушы Сенаттар ие болды. Сондықтан да Батырлық Сенаттар өз беделдерімен соның алдында халықтық жиналыстың талқылағанын баяндады. Осылайша, бұл Тарихта айтылғандай, Ромул патшаның екі билігінің аралық уақытынан туындамайды, аристократияның анағұрлым кейінірек уақытынан, яғни плебстер-талапкер мен заңды жауапкердің азаматтыққа тартылған кезінен туындайды. Ливияның айтуынша, мұндай дәлелдеуде «жиі төңкеріс қаупі» болды, егер халықтың басшылыққа қол жеткізгісі келсе, онда ол мысалы, оның алдында Сенат бағынышты болатын Консулдарды сайлады, Монархиядан туындайтын Магистраттар да осылай сайланды.

Рим халқы еркін және Билікті Сақтаушы болып жарияланған Публили Филонның заңынан бастап, Сенат беделі жоғарыда айтылғандай, қамқоршы беделі сияқты болды, қамқоршылар қожайындарынан қалған мүлікті қамқорлығына алушылардың келісімін растады. Сенат халыққа ұсынылған заңның формуласын растады, қамқоршылардың қамқорлыққа алушыларға қатысты бедел! жүзеге асырылатын жалпы жиналысқа халықпен бірге Сенат та қатысуы тиіс болды. Егер көңілі қаласа, халық ескі заңды бекітті, бұл халықтың жаңаға ұмтылмауын білдірді, мұның барлығы халық заңдарды тағайындаған кезде өздерінің қабілетінің жеткіліксіздігінен қандай бір қоғамдық зиян келтірмеуі үшін жасалды. Өйткені заңды тағайындауды Сенат реттеп отырды.

Ақырында, Республика Халықтық Еркіндіктен Монархияға өткен кезде беделдің үшінші түрі пайда болды. Оның мәні — Даналыққа сену немесе құрметтеу: яғни Сенат Беделі сондықтан да Императорлардағы Заңдық кеңесшілер auctores деп аталды. Сенаттардың монарх кезіндегі беделі осындай. Соңғыларында Сенаттардың оларға берген кеңесін ұстануға да, ұстанбауға да еркіндігі бар.

Тәржімалаған Назарбек Қанафин

филология ғылымдарының кандидаты





ВИППЕР РОБЕРТ ЮРЬЕВИЧ

(1859-1954 жж.)

Р.Ю. Виппер — белгілі антик-тарихшы, Мәскеу университетінің тарих-филология факультетін бітірген, Жаңаресей (Одесса), Рига және Мәскеу университеттерінің профессоры, КСРО Ғылым Академиясының академигі.

Р.Ю. Виппер 1859 жылғы 2 шілдеде Мәскеуде дүниеге келген. Виппердің ұстаздары В.И. Герье, В.О. Ключевский. Төңкеріске дейінгі кезеңде ол тарихи танымның позитивтік түріне, оның әдіснамасына айтарлықтай көңіл бөлді, тарихи және социологиялық зерттеу әдістерінің жинақтау идеясын дамытты.

1917 жылғы Ресейдегі қазан төңкерісін Р.Ю. Виппер солдаттардың анархиясы ретінде қабылдады да, кешікпей Латвияға өтіп кетті, Мәскеуге 1941 жылы қайта оралды. Р.Ю. Виппердің ғылыми ізденушілігі, қызығушылығы өте кең. Ол көне Грек және Рим тарихынан, мәдениетінен бастап қазіргі кезге дейінгі деңгейін зерттеді. Р.Ю. Виппер — көптеген ғылыми зерттеулердің, оқулықтардың авторы; экономикалық және әлеуметтік қатынастарды, саяси, сондай-ақ идеологиялық құбылыстарды зерттеуге ерекше көңіл бөлді, тарихи әдіс-салтқа сыни тұрғыда қарады. Бұл оның Грек және Рим тарихын зерттеу еңбектерінде айқын байқалады. Р.Ю.Виппердің бұрынғы христиандық тарихын зерттеулері әлемге әйгілі.

Р.Ю. Виппер эмпириокритицизм философиясына айырықша ден қойған, оның тарихи ғылым деңгейіндегі қағидаттарын пайдалануға ұмтылған. Р.Ю. Виппер 1954 жылы 30 желтоқсанда Мәскеуде дүниеден озды.

Р.Ю. Виппер

ТАРИХ ҒЫЛЫМЫНЫҢ ДАҒДАРЫСЫ

Жағдай мен оқиға, көпшілік пен жеке тұлға, қызығушылық пен идея

Егер сіздің араңызда біреу латынша оқыса, онда ол Цицеронның historia est magistae — тарих — өмір ұстазы деген сөзін есінде сақтаған болар. Дәуір ырғағына қарай, керісінше де айтқың келеді: өмірді құру мен оны түсінуді тарих үйретпейді, өмір тарихты талқылауды үйретеді. Біз осындай дәуірді бастан кешіп отырмыз.

Біздің өмірлік тәжірибеміз ірілі-ұсақты байи түсті. Біздің өткенге деген пікіріміз, тарихи талғамымыз қайта қарауды қажет етеді, сын мен күдікке бой алдыруға, бір жағдайды басқасымен ауыстыруға, кейде керісінше іс-қимыл жасауға тура келеді. Тарих ұстаздықтан гөрі өмір шәкіртіне айналды.

Бізге көптеген деректерге жүгінуге тура келеді. Біз қазірде өмір сүруін тоқтатқан улы мемлекеттердің куәгерлеріміз, бөлшектеріміз. Біз орыс мемлекетінің қалай дамығанын, қалыптасқанын түсіндіру үшін тарихқа жүгінеміз. Енді Ресей құлдырауға ұшырады, ол ғылымда нашар қарастырылған, бұл тарихшыларды өз пікірлерін қайта қарауға мәжбүрлейді. Түсінік беруді өктем талап етеді, оның себептерін ашуды қалайды, тарих ғылымын талқылауды өзгертуді қажетсінеді.

Мен біздің тарихи әдістемеміздің елеулі өзгеріске ұшыраған біреуіне тоқталсам ба деймін. Сіз, мүмкін, менің курсымның тақырыбына назар аударған боларсыз: «жаңа дәуірдегі халықаралық және саяси тарих». Кім университетте дәрісті алғаш тыңдай бастаса, онда ешбір ерекшелік байқалмайды; ал менің дәрістеріме бұрыннан қанық тыңдаушылар үшін бұл тақырып басқаша әсер етеді.

Біз, университет оқытушылары, тарих туралы басқаша айтып келдік, тыңдаушылардың назарын басқаға аударып келдік, олардың елестетуі мүлде бөлек болды. Біздің сөзіміз сыртқы, саяси, дипломатиялық және әскери тарих туралы емес, ішкі, әлеуметтік және мәдениет туралы айтылды. Менің буған толығырақ тоқталып өтуім қажет.

Тарихты оқыту орта мектепте де, университетте де әлеуметтік тарихты таныстырудан басталатын. Конституция, билеушілердің жеке тұлғасы, дипломатиялық келіссөздер, әскери әрекеттер жоғары құбылыстар саналатын, солардың төңірегінде «ақиқат», «нақты» ішкі терең үрдістер бүркемеленетін. Тарихшы қоғамдық қарым-қатынасты, топ құрылысын зерттеуді аса маңызды деп есептеді. Ішкі қарым-қатынасты түсінуден басқаның бәрі артық саналды.

Осындай сеніммен ішкі тарихтың артықшылығын дәріптедік. Біз көп жайға мән берген жоқпыз, көпшілікке эсер ету үшін ірі-ірі деректер келтіріп, цифр қуып, партияның ақыл-ой, ұйымдастырушы екенін көтермелеумен болдық. «Жеке министрлер, дипломаттар, әміршілдер, парламент шешендері не істей алады? Кабинеттер арасындағы келіссөздердің, мемлекеттер арасындағы трактаттардың мәні неде?» дегендерді түсіндірген болдық. Қоғамдық үлкен топтардың тағдырында не болып жатқанына үңіле бермедік.

Біздің тағы бір тарихты талқылаудағы әдістемеміз көпшілікке қызмет ететін заңдар төңірегінде еді. Идея мен қызығушылыққа мән бере отырып, идея мен теория өздерінше өмірді қозғалысқа келтіре алмайды, өзінше ойын, сан алуан тасқынның жоғары жағындағы толқын тәріздес ештемеге ықпал ете алмайды деп түйдік. Біз топтардың әр түрлі әлеуметтік және мәдени құрамына айтарлықтай көңіл бөлдік.

Әрине, біз өмірдің еріксіз, елеусіз ықпалында болдық. Еуропалық әлемде салыстырмалы түрде тыныштық орнаған, Балкан жарты аралында соғыс, төңкеріс болған жоқ, бірқалыпты ғұмыр кешіп жатыр, біздің тарихи курсымызда осындай жайлар жиі қайталанатын, өткен дәуірге қатысты зерттеулерді біз аса маңызды деп санайтынбыз.

Біздің ғылыми түсінігіміз бен қабылдауымыз әр түрлі тұрмыстық болжамға бағытталатын. Соғыс, алым-салық, ауыр зардап Еуропалық қоғамға тән дегенді жұртшылықтың санасына құятынбыз. Сөйтіп, соғыстан жирендіретінбіз...

Менің жақсы танысым болды, өзі менімен құрдас, білімі тарихшы, ақылды адам. Сол соғыс басталардың алдында менімен кездескен сайын үнемі былай дейтін: «мен соғыстың жауымен, оны көргім келмейді, мен соғысты қалайтын адамдардың қатыгездігіне қайран қаламын, беті аулақ!» Иә, адамзат коғамында соғысты қалайтындар да бар, сонымен катар «қару-жарақ құрысын!» деп оны барынша жек көретіндер де аз емес. Менің танысым қазірде жалғыз қалған. Ол соғысқа дейін «шайқасты қабылдамайтын» зиялылардың ықпалында болды, солардың көзқарасын білдірді. Мен қарапайым халық туралы айтып отырған жоқпын, себебі олар ештемені де ойламайды, соғысқа қарсылық та, қолдау да білдірген жоқ. Енді, міне, азамат соғысының дауылы ұрғанда бірінші рет соғыстың қандай екенін елестетті, соғыстың өмірдегі орнын, зардабын түсінді.

Біздің оқытушылардың мінез-құлқына пасифизм өте күшті әсер етті. Соғыс туралы, оның көрнекті әскери қайраткерлері жайлы егжей-тегжейлі тоқталу көне көзқарас, күлкі туғызатын жай, адамгершілікке жат құбылыс деп білді. Жапон соғысына қатысты көпшіліктің көзқарасын еске түсіріп көрейік. Адамдар жапондықтарға мысқылмен, әжуәмен қарады, әскери әрекеттерге бәлендей мән берген жоқ.

Мұндай немқұрайдылық қоғамдық пікірде де, мектепте де көрініс тапты. Мектепте соғыс, бейбітшілік туралы аз оқытылып, мәдениет жайлы көбірек тоқталуды қалады, соғыс тақырыбын тықпалай беруді жөнсіз санады. Ұстаздар шәкірттердің басын қажетті-қажетсіз цифрлармен, адамзат дамуында бәлендей өзгеріс әкелмеген сансыз шайқастармен қатырудың ретсіздігін көлденең тартты, сөйте тура, мектепте соғыс туралы айту керектігін, оның зардаптарынан жирендіру, жастарды адамгершілікке тәрбиелеу қажеттігін жоққа шығармады. Ата-аналар балаларына соғыс қаруларын, мәселен, ойыншық, қанжар сатып әперуді тағылық деп біліп, сәбиге жастай пайда беретін ойыншық ұстатуды тиімді санады.

Қоғамдық пікірде жарылысқа ұқсас екі қасірет бар: бірі - соғыс; екіншісі - әлеуметтік төңкеріс. Мұның екіншісі де соғыс, шашыраңқы болғанымен, жантүршіктірерлік соғыс! Будан біздің түйетініміз — өміріміз соғыссыз өтпеген. Сіз соғысты қалайсыз ба, қаламайсыз ба, әйтеуір, сіздің оған назар аударуыңыз қажет, адамзат тарихында соғыстың рөлін түсінуге тиіссіз. Сіз енді өткен ғасырларға еріксіз басқаша көзқараспен қарауға мәжбүрсіз. Сіздің назарыңыз жойқын соғыстарға ерекше ауған. Сіз енді өз кезіндегі ірі соғыстар туралы жазған Оукидиданың шығармаларын қызыға оқисыз. Сіз енді Аннибал соғысындағы драмалық бағытты толқулар туралы баяндайтын Ливийдің әңгімесін қайта-қайта парақтайсыз. Сіз будан екі жүз жыл бұрынғы, XVIII ғасырдың басындағы қанды қырғынды таңданыспен еске түсіріп, бүкіл еуропалық мемлекеттердің оған қатысқанын, екі жікке бөлініп қырқысқанын күні бүгінгідей елестетесіз. Екі соғыс оқулықтарда бөліктеніп берілген, олар бір-біріне үйлеспейді: бірі — Солтүстік Соғыс, оның басты кейіпкерлері - I Петр және XII Карл; екіншісі — испан мурасына катысты деп аталатын Англия, Голландия, Австрия одағы, булардың мақсаты — Кольбер мен XIV Людовик құрған Француз империясын талқандау. Мен бұл жерде Наполеон кезіндегі соғыстарға қандай қызығушылық танытылатынын айтып отырған жоқпын.

Сіз енді өзіңізге немесе басқа адамдарға тарихта соғыс қызғылықты емес деп айтып көріңізші. Менің қорқатыным - басқалардың тарихтағы ең қызғылықты соғыс болып табылады дейтіні. Мен өзімді алып көрейін. Осыдан 15 жыл бұрын мені Орыс әскери-тарихи коғамының мүшесі етіп сайлады, оның отырыстарына қоярда-қоймай шақырды. Менің оған барғым келмеді. Кейінірек әскери-тарихи комиссияға шақыру алған соң бардым, мен оның жұмысына қатты құштарлықпен кірістім, енді оның мәжілістерінен қалмайтын болдым. Мен әскери өнердің қағидаттарымен зор ынта қойып таныстым, әскери білімпаздардың соғыс саласындағы ашқан жаңалықтарын, соғыс тарихының құпияларын білдім.

Бізді басқа да жайлар қызықтырып, назарымызды аударды. Соғыстардың арасында әлеуметтік, әділетсіздік жағдайларға байланысты қақтығыстар, азамат соғыстары болады. Бізді, әсіресе ағылшын көтерілісінің азаматтық соғысы мен Англияның сыртқы күштерінің қуатты дамуы қызықтырады; мәселен, Кромвель XVII ғасырдың 40-шы жылдарындағы басты кейіпкер, Ұлыбританияның сол кездегі ру басшысы, біріккен корольдікті құрушы; көтеріліс атын шығарған екінші қайраткер Блэк — ағылшын әскери флотын, Англияның теңіздегі күш-қуатын құрушы. Енді француз тарихындағы көтерілісті алайық, Францияның ішкі партиялары арасындағы қақтығыстар, Францияның көне Еуропамен соғысы, көтеріліс шығарған жас көсемдер, Наполеон мен оның маршалдары, империяның құрылуы, Францияның құрылықтың үлкен бөлігіне қожалық етуі...

Грециядағы империализм мен азамат соғысының байланысы қандай? Парсыларды жеңу елді алтынға, кен-байлыққа қарық қылды, сауда күшейді, таптар арасында бәсекелестік артты, байлықты бөлісуге құштарлар көбейді. Греция байлықты бөлісуге байланысты екі жікке бөлінді, таптар арасында наразылық туды, демократтар мен олигархтар арасына жік түсті.

Шамамен, Рим республикасының империализм! мен Римдегі азамат соғысы да осындай жайды бастан кешті. Сыртқы табыстар, әсіресе Шығыстың бай елдерін жаулап алу ішкі қайшылықты күшейтті, ірі банкирлердің, жер иеленуші байлардың артуы орта және ұсақ шаруашылықтың қожаларын, шаруаларды тығырыққа тіреді. Орта шаруашылықтардың күйреуі қалада пролетариат тобын туғызды. Таптар арасындағы күрес, бәсекелестік нағыз соғысқа айналды. Үйсіз-күйсіз адамдар, жұмыссыздар пролетариаттың қатарын толықтырумен болды. Олжаға таласу, аурудың дендеуі мемлекет ағзасына дерт әкелді. Жаулап алушы азамат соғысын өршітті, өз солдаттарын ішкі соғысқа және тонауға бағыттады.

Ішкі талас-тартыс, қақтығыстар коммунистік төңкерістің елесін жақындатты, социалистік ілімдер, несиені жою, жерді ұлттандыру, басқа да түрлі жағдайлар көне режимді шайқалтты. Біз ұлттық қозғалыстың ескі режимге қарсы бағытталғанын, халықтың өзін өзі басқаруды қалайтынын, императорлық билікке, шіркеудің үстемдігіне наразылығын көріп отырмыз. Әскерлер көрші елдерге шабуыл жасап, олардың байлықтарын талан-таражға салады, сөйтіп, халықты қалжыратады.

Табор коммунистік қауымдастық ретінде он бес жыл бойы өмір сүріп келеді. Өзі ештеме өндірмей-ақ басқалардың есебінен, көрші елдердің байлықтарын әскер күші, соғыс арқылы тартып алудан күн көруде. Олардың Жажка және екі Прокоп сияқты белгілі көсемдері тірі тұрғанда булардың әскері жеңіліс таба қоймас. Олар көз жұмған соң бәрі де бүлінеді. Жантүршіктірер коммунистік соғыс мурасынан соң еңбек сүйгіш туысқандық чех қауымдастығы қалады.

Байқап отырсыз, біздің қызығушылығымыз қайда жетелеп кеткенін: оқиғалар, соғыстар, төңкерістер, драмалық тартыстар, шайқастар, әскери ұйымдар, басып алушылықтар көз алдында бірінен соң бірі тізбектеліп өтіп жатады. Біз көпшіліктің жағдайын, таптардың бөлінуін бақылаудан гөрі, олардың іс-қимылын, пиғыл бетбұрыстарын қадағалауды қалаймыз. Біз алдымызға осындай мақсат қойсақ қана олардың өмірін жақсы түсінеміз. Біздің тарихи жаңа бағыттарымыз өзгеріп турады: біз тұтастай әрекетке, бірін-бірі алмастырып жатқан оқиғаларға бой алдырамыз.

Біздің назар аударуымыз бен талғамымыз тағы бір ерекше бағытқа ойысады. Бізді көсемдердің жеке тұлғасы, ұйымдастырушылардың, идеялық қолдаушылардың, командирлердің, билеушілердің, шешендер мен жол бастаушылардың бейнесі қызықтырады. Біз енді «Англияның, Францияның, Құрама Штаттардың саясаты» демейміз; «Ллойд-Джордж, Мильеран, Вильсон бағдарламалары, ойлары» дейміз. Германия өзінен күші артық жауды Гинденбург, Лиденфорф, Тирциц таланттары арқасында жеңді дейміз.

Мен тағы да жаңадан танысқан әскери таныстарыма жүгінемін.

Біз қашықтан ататын құралдарға, су асты қайықтарына, ұшқыш аппараттарға, танктерге үйренгенбіз. Бұл техникалар стратегияны жүзеге асырады, Наполеон сияқты тұлғалардың шығуына мүмкіндік бермейді. Жеке тұлғалар қашықтан соққы беретін химиялық снарядтарға, көрінбейтін артиллерияға, отты қаруларға қарсы не істей алады? Мен әскерилерден жеке тұлғалар шешуші рөл атқаратынын естідім. Екі жақ соғысқанда қайсысының қолбасшы көсемі жоспарды дұрыс жасап, шешуші қимылдарда батылдық, тапқырлық танытса, сол жақтың әскерлері жеңіске жететінін білдім. Орыстар халықаралық соғыста снарядтардың жетіспеуінен емес, қолбасшыларының қабілетсіздігінен жеңіліске ұшырады. Көне режимнің өкілі генерал Алексеевті бас штабтың бастығы етіп тағайындады, ол талантты ғалым, жан-жақты техник, стратегиялық тапқыр жоспарлар жасаушы болғанмен, мұның бәрінің де күлі көкке ұшты, себебі онда көсемге қажетті ерік-жігер, шешімділік, тұрақтылық қасиеттер болмады. Біз улы шайқастарда ағылшындар ерекше көзге түскен жоқ дейміз, себебі олар бірде-бір жарқын тұлғаны шығара алмады.

Біз осындай жайларды елестете отырып, өткенге басқаша баға береміз. XVIII ғасырдағы Англия тарихына, XIV Людовик империясының бас негізін қалаушы Франция тарихындағы Кольберге, американ тәуелсіздігін орнатқан Вашингтонға біз құрметпен қараймыз. Цезарьдың диктатурасы мен Сулланың диктатурасы ұқсас емес, егер екінші азамат соғысында Помпей жеңіске жетсе, республика империяға жайлы өтетін еді деуге мәжбүрміз.

Қазіргі жайлардың ықпалымен біздің тарихи ойлауымыз тағы бір жаңаруды алға тартады. Біз идея — әрекет етуші формула деп түсінеміз, өмірді нақты, қуатты ырғақтар билейтініне, ол өз кезегінде таптық жағдайларды анықтайтынына көз жеткізе бермейміз.

Біздің көз алдымызда айтарлықтай факт өтіп жатыр: аздаған топ алып мемлекетті басқарады, қалын елге билігін жүргізеді, жоғарыдан төменге дейін мәдени және әлеуметтік сатыларға ықпал етеді. Неліктен? Оған себеп — өзіндік идеялық жүйе, өзіндік абстракция, жер бетіндегі өзіндік ұжмақ жайлы қиял адам санасын жаулап алады. Осынын өзі әлемдік адамзат қарым-қатынасының үстемдік теориясы емес пе! Қазіргі кездегі билеушілер өздерін материалистерміз деп санауды өте ұнатады, басқа идеологияларға күле қарайды. Олар саяси теорияны, философиялық жүйені, сондай-ақ қондырғыны, тап мүддесінің іргетасын білуді көздейді. Енді олар оз идеяларын ұсынып, өткен тәжірибелермен, әдет-дағдылармен санаспай, ғасырларға созылған жақсы дәстүрлерден ат-тонын ала қашып, тек өз айтқанын зорлап іске асыруға тырысады.

Өз мысалымнан байқағаным — олар идея, теорияны кабинетте отырып іске асыруға кіріседі де, қателескен жағдайда өз кінәларын басқаларға артуға бейім турады, идеялар адамдарды басқаруға қабілетсіз деп жалтарады. Нәтижесінде біздің тарихи ой елегінен өткізуімізге бетбұрыс жасайды. Біз адамзат тағдырында теорияның шығармашылық және бүлдірушілік рөліне, идеяның пәрменді әсеріне назар аударуға тиіс боламыз. Рим империясы дәуірінің ақырындағы монахтық сияқты тарихи фактілер қақтығысының әдісінен өзгерістерді оңай байқауға болады. Зерттеушілер таяуда ғана үстем болған материалистік көзқарасты, таптар тартысын, пролетариаттардың күшеюін, мемлекеттің рөлін, қалалардың қаңырап қалғанын назардан тыс қалдырмайды. Сөйте тура, аскетизм, монахтық, сұлулық пен байлық т.б. құбылыстарды зерттеуші материалистер таптық қарым-қатынас тұрғысынан қарады, қосымша факті ретінде есептеді. Енді бетбұрыс кезеңінде мұның бәрі керісінше мағынаға ие болды, қаладан безу себептеріне тереңірек үңілді. Тарихи құбылыстардың байланыстарын талқылауды керісінше тәртіпке негіздеуге тырысты, белгілі бір идеологияға берілген пікірлестер жаңа тап құрды.

Қазіргі жаңарулардағы тарихи әдісті, тарихи талқылауды бақылап отырып, негізгі сәттерді қайталаймын. Біз таяуда ғана жағдай туралы, жұртшылықтың өмірі жайлы, қызығушылықтың бағыттары жөнінде сұраған едік. Біз енді бәрінен бұрын оқиғаны, жеке тұлғаның рөлін, идеяны білсек дейміз. Бұл тұрғыда философ былай дер еді: қоғамдық пікір материалистік көзқарастан идеалистік көзқарасқа өтті.

Маған ғылыми көзқарас пен қабылдаулар саласында өздеріңіздің көз алдарыңыздан өтіп жатқан құбылыс жайлы жазуға тура келеді. Біз бір бағытта іздендік, енді басқаша ізденеміз. Сіз: қай жол сенімді, қандай бағытта ізденген жөн, қайтсек дұрыс ғылыми қорытынды, сенімді ғылыми түйін жасай аламыз? деп сұрайсыз. Зерттеушілер жағдайды талдау барысында қателесіп, оқиғаны түсіндіру барысында дұрыс жолға қайта оралды, деп айтуға бола ма? дейсіз. Менше, бұл жерде альтернатив, «не біреу, немесе басқа» дейтін үзілді-кесілді шешім жоқ. Өйткені материалистік көзқарас та, идеялистік көзқарас та әрқайсысын жекелеп алғанда толық емес, жеткіліксіз, бір жақты. Егер ғылымда түрлі көзқарасты бір мезгілде келісе отырып, сан алуан әдіспен әр қырынан талқыласа, өте жақсы болар еді. Бірақ ешқашан олай болмайды, біздің бәріміз де бір жақтымыз, ешкім де бір мезгілде материалист және идеалист бола алмайды.

Біздің ішімізден бүл бағытта ешкім де жеке дара бөлек қала алмайды. Біздің бәріміз өз партиямыздың билігіндеміз, оның үстемдігін тек қоғам ғана өзгерте алады. Жеке тұлғалардың сезімі мен талқылауынан бөлек ерекше күш бар. Жеті жыл бұрын сіз тап мүддесін зерттеуден, көпшілік құбылыстан, жағдайдан, әлеуметтік қатынас кезеңінен оқиғаға, жеке тұлғаға мінездеме беруге көшкен едіңіз, ғалымдар да сөйткен, идеяны далада қалдырғансыздар. Енді соны керісінше айтып көріңіздерші: соғыспен, көтеріліспен, драмалық тартыспен, саяси көсемдермен, мемлекеттер мен халықтар арасындағы қақтығыспен, командирлер тұлғасымен айналыса алмаймыз, олар қызғылықты емес, булардан жалықтық, онан да мәдени қарым-қатынасты, тұрмыстық жайларды зерттейміз деңізші. Онда сізге: бізге ондайлардың қажеті шамалы, естігіміз де келмейді, сіз уақыттан кейін қалғансыз, дейді.

Материализм XIX ғасырдың 70-ші және 80-ші жылдарында әлеуметтік ғылымда берік орын алды. Ол XIX ғасырдың басындағы соғыстың дауылды кезеңінде пайда болған романтиктердің идеалистік көзқарасын алмастырды. Өзіңіз байқап көріңізші, XIX ғасырдың бірінші жартысында Наполеонды дәріптеу қандай көрнекті орында болды, Робеспьердің рөлі жөнінде талас-тартыстар қалай өрбіді, жирондистер идеясы неге мадақталды? Маркс ізбасарларының формуласы бұған мүлде ұқсамайды, онда бір көпшілік құрылыстың екіншісіне қарама-қайшылығы, диалектикалық қатаң заң үстемдік етеді.

Ескі идеализм формуласын қайталайтын жаңа идеализм болатын-болмайтынын немесе басқа сипаттағы ғалымдар дүниеге келетін-келмейтінін мен білмеймін. Мен оз көзқарасымда тек өзгерістер болатынын ғана болжаймын. Сіздер, жаңа ұрпақ адамдары, тар жол, тайғақ кешуде, оқиғалармен қым-қиғаш жағдайда өсіп-жетілдіңіздер, сіздердің маған қояр сауалдарыңыз да басқаша, жаңа тұрғыда, мен оны сезінемін.

Р.Ю. Виппер

ТАРИХИ ТАНЫМДЫҚ ТЕОРИЯСЫ

І бөлім

Тарихи танымның сипаты

I. Неге тарихи таным мәселесі кезекте тұр ?

Біз тарих ғылымының жалпы мәселелерін «философия тарихы», «социология», «тарих әдіснамасы» сияқты жалпы атауларға біріктіріп үйренгенбіз, бірақ осыған дейін ғылыми әдебиеттерде «тарихи таным теориясы» атты атау кездеспеді. Осыдан 15 жыл бұрын университет сабағында «тарихи таным теориясы туралы» бірінші рет айтқаным есімде. Мен оны қандай да бір кітапқа, не мақалаға сүйеніп айтқам жоқ, мен қазіргі ғылымда жалпы теориялық-танымдық мәселе маңызды болса, онда ол біздің коғамдық ғылымда да маңызды болуы керек, сондықтан тарихқа арналған таным теориясының да тәсілдері мен мақсаттары жасалуы тиіс деген оймен айттым.

Көптеген тақырыптардың осындай жолмен осы мәселеге, осы атауға келгеніне толық сенімдімін. Бір заманда, бір ортада өмір сүрген замандастар бірдей сауалға ойланып, өздерінің пікірлестері жайлы білместен, әркім басқалар сияқты оз ішінен ғана өсиетті сөзді айтып қайталайды. Олардың бірі осы пікірді естіртіп айтатын болса, ол төңірегіне көптеген адамдарды жинайды. Бұл фактілердің кейде басқаларды таң қалдыратыны сондай, олар осыдан шығудың жолын іздей отырып, өз ойының жетістігі жайлы ұмытып, өз ойын ашық айтқан бірінші адамды өздерінін көзін ашқан алғашқы жаңалық ашушы ретінде қабылдайды. Олар: «Ол біздің тапқанымызды тапты» деп айтады. Жалпы алғанда, бұл үлкен қателік. Идеялар, формулалар жаңалық ретінде ашылмайды, табылады. Ал табылудың өзі кейде кездейсоқтық болады. Бірақ ойды табуға, бірігуге ықпал еткен факті ретінде ол маңызды болуы мүмкін. Ол ойды дамытуда жаңа, маңызды түрткі болады, өйткені сөз айтылған кезде оқшауланған жеке ойдың орнына өзара күшейтуге және өзара бақылауға арналған жаңа жұмыс басталады.

Мен алдағы жұмысты осылай түсінемін. Тарихты тану теориясы байланысқан тұтастық ретінде әлі жоқ, бірақ оған деген сұраныс бар. Ол көптеген адамдарды біріктіреді. Бұл сөзді бірінші рет мен айтып отырмын ба, әлде басқа айтып отыр ма, ол маңызды емес, осы сөзді естіртіп айту арқылы мен барлығын бірігіп күш жұмсауға ықпал ететін, ортақ мақсатты айтып отырғандығым маңызды. Маған бізге үйреншікті ұғымдар мен тәсілдерді кайта қарау керек болады деп ойлаймын. Тарихи таным теориясын қалай түсінеміз? Бұл баяндау пәні ретінде тек жаңалық емес, ол ізденудің жаңа саласын да қажет етеді. Бұл жаңа ғылыми мақсатты не жылжытты, оның мәні неде? Неге бұл мәселелер бұрын мүлдем қойылмаған?

Біздің кезімізде философияға деген қызығушылық кайта пайда болды дегеңді жиі естисің, кейде казіргі студенттерді «философияны бағалайтын ұрпақ» ретінде мақтап жатады. Егер философияны дүниетанымның жалпы мәселелері деп қарасақ, егер философияны — ойлаудың жалпы әдістері мен тәсілдері деп қарайтын болсақ, он¬да ол біздің жас ұрпақтың еңбегі сіңбеген құр мақтау болады. Өйткені ғылымның алдында жалпы, басқаша айтқанда, философиялық мәселелер турды, сондықтан осыдан 20-40 жыл бұрын бұған қызығушылық қазіргіден төмен болды деп ешкім де айта алмайды.

Біздің философияның мадақшылдары сыншылдықтың пайда болуы, біздің ортақ ұғымдарымызды, пікірлеріміз бен ойлау тәсілдерімізді қайта қарау қажеттігі жайында айтады. Осылайша олар философияға деген қызығушылық тудырмай, оның кейбір бағыттарын алдыға шығарады. Шындығында сыншылдық кезеңнің көпшілігі одан, шын мәнінде, алшақ, олар сыншылдық деп позитивті философия қойған бастамалардан бас тарту деп ойлайды. Сөйтіп, булар ұшы-қиырсыз метафизика аспанында ұшу үшін ғылымның құрсауынан өздеріне жол табады. Біздің бұл идеалистік дастанда жұмысымыз жоқ. Бізге ойдың осы реакциясының сыншылдық белгісімен кетуге мәжбүр болып отырғандығы маңызды.

Сыншылдықты нақты қайда бағыттау керек, неге ол енді бірінші кезекке тұрды? Ғылыми сызбаларды, символдарды, сұрыптауларды, ұғымдар мен тәсілдерді қайта қарау үнемі және үздіксіз жетілдіріліп отырды. Ғылым тарихы тәсілдер мен формулаларды ауыстыру, ал кез-келген ауысуға сын тән, оған түрткі болатын бұрынғы ұрпақтан қалған құрылымдар мен тәсілдерге қанағаттанбаушылық болып табылады. Қазіргі кездегі сыни жұмыстардың бұрынғы символдардан, ғылыми әдістерден қандай да айырмашылығы бар ма?

Иә, біз бәріміз ғылымның барлық саласында сыншылдықтың жалпылығын және зорлап таңылуын жақсы сезінеміз. Сыншылдықты кайта қараудың негізі неде екенін бірден айта алмаймыз, өйткені ескірген ғылыми ой элементтерінің өте көп жинақталуы ғылымды зерттеуде жарамсыз қару болып табылады. Басқаша айтқанда, жаңа сұраныспен - біздің суреттеуде, сұрыптауда, фактілерді талқылауда пайдаланатын символдар тобы арасында сәйкессіздік пайда болды.

Ал, шындығында, біздің тарихты талқылауда және тарихи сызбалар тарихында қолданатын барлық маңызды ұғымдар, себептер, салдар, күш, жігер, ерік, ықпал т.б. -осының барлығы анимистикалық деп аталатын басқа дүниетанымның негізінде пайда болды. Анимизм әлемде, жекелеген мәндерде және рухтардың, құдайлардың жеке жасырын қозғалыстарын зерттейді. Жоғарыда келтірілген ұғымдардың көпшілігінде, жасырын күштің зорлау әрекеті, заттардың терең түпкірінен шығатын шығармашылық бастамаға ишара жасау айқын сезіледі.

Біздің ғылыми тіліміз, біздің дәстүрлі ойлау қатынасымыздың формалары ескі дүниетанымның көрінісі болып қалды. Бірақ тіл тек ескі ғылымның мұражайы ғана емес, сонымен бірге алға дамып жатқан жаңа ғылымның қажетті аппараты мен құралы болып табылады. Алайда тіл дамып отырған сұраныспен бірдей қадам жасай алмайды, оның артта қалуы заңдылық, онда жекелеген реформалар болып, тіл жаңа сөздермен толықтырылуы мүмкін, бірақ ол тек сыртқы сипатындағы өзгерістер. Әрине, мураға қалған сөздік формаларды жаңа мағынада қолданып, оған жаңа мазмұн енгізуге болады, онда көзге көрінбейтін ұғымдардың мәнін ауыстыру үнемі болып турады. Мысалы, Ұлы революцияның себебі ретінде, біз орта ғасырдағы Аристотель сияқты ойды жүзеге асыратын күшті емес, оқиғаға себеп болған жағдайларды айтамыз. Осы арқылы біз бұл ұғымды жұмсартып, оның анимистикалық мағынасын алып тастадық.

Тарихи құбылыстардың себептерін іздеуде ұғымдарды пайдалана отырып, біз бұрынғы ескі жолға түсіп кетпейміз бе? Біз іс жүзінде бұрын бас тартқан нәрсені кайта қалпына келтірмейміз бе? Егер біз тарихи өмірде адамдардың карым-қатынасын қалыптастыратын жасырын күштердің әрекетін болғызбаймыз десек, тарихи құбылыстардың себебін іздеудің қандай жаңа мәні бар.

Біз ғылыми және философиялық тілдің мәліметтерін қалай кең игердік десек те, тіл арқылы жүзеге асатын дәстүр біздің ұғымымызға билік етеді. Көрнекілік ретінде ойдың жұмысында тіл негізгі рөл атқарады деген көзқарасты ұстанған XIX ғ. реакционерлердің бастамасына сілтеме жасауға болады. Олардың пікірінше, сөз ойдың қабілеті, ғылымда білуге болатынның барлығын бізге сөз, тіл береді. Жоғары ғылыми тәсіл - заттардың атауын түсінуге тырысу. Билік алдында, жеке билеуші алдында неге бас ию керек? Өйткені бүл өсиет билеуші сөзінің — қуат, күш дегенді білдіретін негізіне қаланған. Егер сен сөздің шынайы мәнін түсінсең, сен өз мінез-құлқыңның мәжбүр ететін ережесін таптың.

Әрине, бұл адами дәстүрді жеңудің өте сирек мысалы, сондықтан оның дәлелі аз болуы мүмкін: өйткені реакционерлер адамзат істері мен сөздерінің мұрағатынан саналы түрде барлық түсініксіздіктерді, жұмбақтарды іздеп, әдейі ескі ұғымдардан еркін ойға арналған қандай бір кедергілер жасады. Егер мұндай мақсат болмаса, егер тілге құдайдың тиісуге болмайтын сыйы ретінде қарамаса, саналы түрде мистикадан бас тартса, онда тілдің ескіруінде тұрған кейбір ыңғайсыздықтан, қозғалысқа бөгет жасайтын кейбір қиындықтан басқа ешқандай қауіп жоқ.

Осындай қауіп бар, ескі аппарат шынайы күш жасайды, оның өміршеңдігінен біздің ойымыздағыны түсінуімізге бөгет жасайды деп ойлаушылар басқаша мысал келтіруі мүмкін.

Белгілі оқиғаның болуы мынадай партияның кінәсінен, осындай қоғамдық мәселені бірінші рет кезекке қойған осындай қайраткердің еңбегі, халықты қандай да бір ұжымдық әрекетке итермелеген осындай жалпы сезім биледі деп біз үнемі айтамыз. Бұл пайымдаулар бізге бөтен емес пе?

Метафизикаға, тәжірибеге кірмеген ұғымдар мен пайымдауларға қарсы күрес бәрімізге белгілі. Метафизикадан алыстату өте түсінікті, олардың нәтижесіздігі санада сақталған. Бірақ біз метафизиканың қарсыластарының өздері метафизикалық идеялар мен әдістерді қолданғаны үшін үнемі кінәлі болатынын көреміз. Бұл жағынан алғанда, қандай да бір өзара сенімсіздік пен қауіптену бар. Барлық жаңа теорияда бірінші кезекте метафизикалық элементті ашуға тырысады. Осы үнемі болып отыратын өзара кінәлау нені білдіреді?

Олар осы арқылы біздің сұраныс пен ғылым алдыға қойып отырған мақсаттар және біздің оған жауап беру үшін қолданатын құралдар арасындағы сәйкессіздіктің пайда болғанын көрсетеді. Біз ғылыми тілдің ескіруі ол сыртқы ыңғайсыздық қана екенін сезінуіміз керек. Осыдан келіп, біздің ғылыми зерттеуге жататын бүкіл танымымызды, барлық сезіну аппаратымызды және фактілерді талқылаудағы көзқарасымызды жалпы тексеру кажеттілігі пайда болады. Таным теориясының мақсаты енді белгілі бір деңгейде жауынгерлікке бағытталып, оның сыни жұмысының нәтижесінде біздің жаңа сұранысымызға сәйкес келмейтін ұғымдар мен тәсілдерді тазарту, ескірген дүниетанымның бөтен элементтерін жою жүзеге асуы тиіс. Біздің ғылыми танымымыздың жалпы жағдайларын кайта қараған Рихард Авенариус өзінің таза тәжірибесінің бағалы сынын жасады, бұл жағынан алғанда жекелеген ғылым саласында өте аз жұмыс жасалды. Эрнст Маханың физика мен механиканы тану теориясына арналған өткір ескертпелері үзік алынған нәрсе болып көрінуі мүмкін. Бірақ бұл бәрібір қоғамдық ғылымдар теориясы саласындағы үнсіздікке қарағанда өте үлкен жұмыс.

Табиғи ғылымдар саласында қазіргі кезде материя, заттар, күш, қуат, материя мен қуаттың әсері сияқты барлық идеяларды кайта қарау қажет. Бізге органикалық әлемге ғана жатады деп есептелген неорганикалық әлемдегі туу және өлудің мүмкіндіктері жайлы айтады.

Мұнан қоғамдық ғылым жалпы терминдер мен ұғымдардың осындай дағдарысын басынан өткеріп отырғандығын көру қиын емес. Бұл дағдарыс тарихты идеалистік және материалистік тұрғыдан талқылаушылар арасында айқын байқалады. Өз бетімен пайда болатын және оз ішінен идея қозғап, оның қоғамдағы материалдық құбылыстарға қатысты шығармашылық және ұйымдастырушылық рөлін қарайтын немесе материалдық құбылыстарды - бірінші, негізгі, ал идеяларды одан туындайтын, материалдық үрдістің бейнесі ретінде алып қарайтын екі теорияның біріне жатпайтын шығарма жоқ.

Бұл талас күрделене береді. Біреулер үшін идеяның өмірі, рухани сала мен материалдық қатынастың не бір-біріне эсер ететін, не катар дамып барлық фазаларында бір-біріне сәйкес келетін жеке екі саласы. Басқалар үшін ол рухани және материалдық сияқты әр түрлі екі манифестацияда көрінетін, олардың арасында бір органикалық үрдістің кызмет сәйкестігі болатын өмір үрдісі.

Егер біз барлық енгізілген ұғымдардың төрелігін қайта қарамайтын болсақ, идеалистер мен материалистер, дуалистер мен монистердің арасындағы тартыс үмітсіз. Материалдық және рухани саланы бөлудің қажеттігі неден туды? Біздің қабылдауымыздың қандай жағдайларына олар негізделген? Біз үшін оның маңызы мен құндылығы қандай? Осы мәселелерді анықтап алғаннан кейін ғана екі саланың арасындағы сәйкестік қандай болу керектігі жөнінде шешуге болады.

Жалпы сипаттағы тағы бір талас негізгі ұғымдарды кайта қарау қажеттігін еске салады. Тарихи өмір заңдылықтары бар ма? Мысалы, қоғамдық түрлердің пайда болу және сақталу заңын ашуға бола ма? Төңкерістің күшін, шабуылын және реакциясын анықтайтын заң бар ма?

Біз осыған байланысты: тарихи қозғалыс заңдары немесе бетбұрыс заңдары әлі табылған жоқ дегенді жиі естиміз. Тарих ғылымы бұл жағынан жаратылыстану ғылымдарынан артта қалды, ол әлі алғашқы қауымдық жағдайда қалып отыр. Мысалы, химияда, физикада, биологияда қайталанатын қатынастардың нақты формулалары табылып және орнатылды, сондықтан онда болжауға болады, ал адамзат қоғамының құбылыстары саласында формулалар жоқ, тек өткенді белгілеу, тек нақты топтар мен байланыстарды сипаттау ғана бар. Тарихшыларда тарихи материалдардың тәртіпсіздігі жайлы көзқарастың қалыптасып қалғандығы сондай, Бокль адамдардың сезімдері мен ұғымдары механикалық түрде қайталанып отырады деген кезде, Германия тарихшыларының көпшілігі оған өкпелеп, «Тарихты зерттегеніңізге рақмет, бірақ біздің тарихты заңдар шығаратын ғылым деңгейіне көтеруіңізді қажет етпейміз» деп, өздерінің қарсылықтарын білдірді. 12 жыл бұрын, Лампрехт те Бокльдің көзқарасын білдірген кезде, ол да қарсылыққа ұшырады. «Historische Zeits- chrift» журналының төңірегіне жиналған Лампрехттің қарсыластары XIX ғасырдың 20 жылдарындағы Ренкенің - тарихшының міндеті тек «істің қалай болғанын бейнелеу» деген сөзін қолдап, өздерін оның адал жалғастырушысымыз деп есептеді. Ақырында, ен соңғы кезде Германияның көрнекті тарихшысы Эдуард Мейер тарихи құбылыстарда заңдылықтардың жоқтығы туралы өз көзқарасын білдіріп, тағы да тарихи үрдістің қайталанбайтындығы жөніндегі идеяны жақтады.

Тарихты кездейсоқтықтардың жиынтығы деп хабарлаған мектептің өкілдерінікі өздерінше дұрыс, бірақ бұл көзқарас қарсыластарының әлсіздігімен ақталады. Сондықтан социологтардың көпшілігі тарих заңы ретінде жалпы орындарды, өңсіз абстрактыны елестетеді. Оған Лакомбаның «адамзат қоғамындағы билік, ол бақылау жасап отыратын адамдардың қажеттілігі табанды болып, адамдардың әрекеті мәжбүрлікке құрылған сайын күшейе түседі» деген көзқарасы мысал бола алады.

Тарихшылардың басқа тобы, мұндай мағынасыз абстрактыға қанағаттанбай, «заң жоқ, оны қоғамдық қатынастардың күрделілігі арқылы ешқашан табуға болмайды» дейді. Көбісі мәселе тарих ғылымының әдістерін жетілдірмеу немесе материалдың жеткіліксіз зерттелуі салдарынан шешілмейді деп ойлайды. Тарих ылғи да, заңдылыққа бақылау жасаған және мойындаған ғылымдардан бұрын болды. Мүмкін, тарихшылар материалды үлкен жоспарға бағындыра отырып, өздерінің белгілі бір қалыптылық пен бірізділікті мойындайтынына үнемі есеп бермейтін болар. Олар ылғи құбылыстардың мәнін анықтауда өзінің және өз замандастарының белгілі сұранысын қанағаттандыруға тырысты.

Ал, шындығында, «заң» термині тарих ғылымына басқа ғылымнан енген. Бұл термин мәжбүрлік ереже, жоғары күштің еркі ретінде заң саласынан алынып, кейін математика мен механикада аксиома белгісі ретінде қалды, содан кейін ол биологтар мен социологтарға өтті.

Егер біз бұл жағдайға түзету енгізгіміз келсе, тарихта қолданылатын заң ұғымын қайта қарауымыз керек. Біз өзімізге тарихта байқауға және белгілеуге болатын бір қалыптылықтың табиғаты қандай екеніне есеп беруіміз керек. Біз алдын ала біздің қорытындымыздағы нақтылық деңгейін білуіміз керек. Біз мұнда өзіміздің сұранысымыз орындау құралымен қаншалықты сәйкес келетінін анықтауға тиіспіз.

Тәржімалаған Назарбек Қанафин

филология ғылымдарының кандидаты





ВЛАХОПУЛОВ Б. А.

ТАРИХ ӘДІСТЕМЕСІ

КІРІСПЕ

1. Тарих ғылымының пайда болуы және дамуы

§1. Тарихтың пайда болуы және оның жабайы түрлері. Өздерінің бұрынғы өткен өмірі мен ерліктері, басынан өткен бақытты және бақытсыз жағдайлары туралы әңгімелер қалдырмаған бірде-бір халық жоқ. Бұл өткен тарихы жоқ халықтың болмайтындығының белгісі. Алайда дамудың әр сатысында өткен өмір жайлы мәліметтерге әр түрлі талаптар қойылады, қол жеткен деңгей жоғарылаған сайын қойылатын мұндай талаптар қаталдана түседі. Тарих ғылымы өз дамуында адамзаттың өзіндік санасының дамуымен қатар жүреді. Оның даму сатысы — мәдени прогрестің жалпы дамуы.

Осылайша адамзат мәдениетінің пайда болуы ең негізгі кезеңнен бастап, жинақталып келгенде өз тарихын қурайтын естеліктердің қорын қалыптастырады. Дамудың белгілі бір сатысында адамдарды қанағаттандыратын естеліктер келесі даму кезеңінде жеткіліксіз болып көрінеді. Мұндай естеліктер бізді осы дәуірдің тереңіне бойлауға жетелейді. Жазу пайда болып, кең таралғанға дейін аңыз әңгімелер, аңыздар өткен тарихты зерттеудің жалғыз түрі болды. Біздің алдымызда барлық адамзат білімінің алғашқы түрі болып табылатын ауызша таралған аңыздар. Мәліметтерді берудің мұндай әдісі кейін жеткіліксіз болды, өйткені аңыздарды біріне-бірі ауызша жеткізушілер болған оқиғаға өздеріне ұнайтындай өзгерістер енгізіп отырды. Минто 1896 жылы шыққан «Дедуктивті және индуктивті ойлар» атты еңбегінің 360-361 беттерінде мынадай мысал келтіреді. «1887 ж. жазда Эбердин шіркеудің қоңырау ілетін жеріне өте жақсы белгиялық қоңыраулар жиынтығын ілді. Бұл көпшіліктің өте үлкен серпілісін тудырып, келешекте қала қоңыраудың күміс дыбысына толады деген ойға жетеледі. Қоңыраудың ашылу салтанаты өтетін күні сағат төртте мен дүкенде болдым, қоңыраудың үні бүл жерге естілмегендіктен, мен қоңыраудың ашылу салтанатын кешіктіретін жағдай болып қалған жоқ па? — деп сұрадым. Мен «иә, бақытсыздық болды, қоныраулар дұрыс орнатылмаған екен, мэрдің жұбайы қоңыраудың алғашқы соғылу салтанатын жасамақшы болып, жіпті тартқан кезде, қоңыраулардың сымы үзіліп кетіпті» деген жауап алдым. Ал, шындығында, дауыстың естілмеу себебі қоңырау дауысының күткеннен әлсіз болып шығуы екен. Газеттердің хабарларына қарамастан, қоңыраулар үзіліп кетіпті деген әңгіме ел ауызында біраз уақыт жүрді». Бүл біздің алдымызда түсініксіз құбылысты түсіндіру мақсатында ойдан шығарылған әңгіме екен. Алғашқы қауымдық құрылыстың даму сатысындағы адамдар белгілі дәстүрлердің әр түрлі бөліктерінің айырмашылығына есеп бермегендіктен, олардың дәстүрлерді жаңа элементтермен толықтыруы жеңіл болды. Құдайлар жайлы әңгімелерде, салттық және тұрмыстық өлеңдерде, жануарлар жайлы ертегілерде, тарихи аңыздарда пайымдаулары өз түсініктерімен жалғасып жатты. Бұл поэтикалық сезімнің әсерінен түрінің өзгеруі арқылы халықтық эпос пайда болатын қор болып табылады. Эпос - ол өлең түріндегі тарих. Германдық аңыздар мен біздің әңгімелер негізін тарихи оқиғалар құрайды, өйткені онда көптеген өмірде болған кейіпкерлер мен халықтар жайлы айтылады, бірақ онда оқиғалар танымастай өзгерістерге ұшырайды. Бұл «Роланда жайлы өлеңде» анық байқалады. Онда 807 ж. Ұлы Карлдың Испан жорығынан кайтып келе жатып, Пиренейде граф Роландтың басқаруымен шағын әскер тастап кеткендігі, бірақ оларды жергілікті халық — басколардың Ронсеваль жазығында тұтқиылдан шабуыл жасап жойып жібергендігі айтылады. Бірақ халық Роландты өзінің поэтикалық сезімі арқылы Ұлы Карлдың баласы, бүкіл арабтар армиясына қарсы ерлікпен күрескен, сатқындық нәтижесінде қаза тапқан Францияның улы қолбасшысы жасап алды. Оның қаза болғанын естіген қалыңдығы Одтың қалай қайғырғаны, сатқын Ганелонның қалай жазаланғаны жайлы аңызда әсерлі әңгімеленді. Өйткені халық сезімі мұндай батырдың кегі қайтпағанын қаламайды, сондықтан арасына Карлдың арабтарға қарсы болмаған жорығын, Сарагосстың алынуы және араб «королі» Марсилдің шоқындырылуы жайлы жаңа әңгімелерді аңызға ойдан қосқан.

Осындай жолмен; ұзақ уақыт ауыздан ауызға берілуі нәтижесінде, тіпті, қазіргі ғылымның өзі шеше алмайтын әр түрлі әңгімелер жиынтығы пайда болды. Біздің алғашқы шежіреде 862 жылы пайда болған варягтар жайлы әңгімелер бұған өте жақсы дәлел бола алады. Бұны ғалымдар ұзақ уақыт бойы бұлтартпас шындық ретінде қарастырып, Рюрик тұқымы кімдер болғандығы жайлы әр түрлі пікірталас өрбітті. Кейін шежіренің 862 жылы бүл ұрпақ болмаған кездегі оқиғаларды енгізіп шатасқандығы, ал әңгіменің бір халықтан екінші халыққа өтіп отырған, бұрын сақтарда да, сарматтарда да кездескендігі байқалды. Бұның астарында орыстың ежелгі қандай да бір тарихи оқиғасының бар-жоқтығы әлі де жұмбақ болып табылады.

Кейбір халықтарда, мысалы, ежелгі индус халықтарында тарих осындай жабайы сатыда қалып қойды. Өйткені олар ауызша не жазбаша күйінде болса да, мифологиялық аңыздардан ары аспады. Кейбір халықтар бұл аңыздардың жеткіліксіздігін сезініп, өз ата-бабаларының жеке ерліктерін көрсетуге тырысты. Сөйтіп, жеке және рулық эгоизм прогреске кызмет етіп, тарихтың жана кезеңінің дамуына ықпал етті. Олар сол кезеңнің оқиғаларын берік есте қалдыру мақсатымен, тастарға сурет ретінде бейнелеуге немесе жазбаша түрде сақтауға ұмтылды. Мұндай ауысудың өзінің өткені жайлы нақты ақпарат алғысы келген халықтың өзіндік санасын дамытуда және осы жазбаларды ақпарат көзі ретінде пайдаланатын тарих ғылымының дамуында маңызы зор. Ассирия мен Вавилонның барлық тарихы осындай материалдарға негізделіп жазылған. Бұл жазбаларды оқуда Раулинсонның клин түріндегі жазбаларды ашуының маңызы зор. Басқа елдерде, әсіресе Грекияда біз осыған ұқсас естеліктерді кездестірдік. Буған Ежелгі Русь үшін XI ғасырдың ортасында Князь Глеб тұрғызған Тмутаракан қамалы мысал бола алады.

Келесі даму сатысын сол оқиғаға қызығушылықтың нәтижесінде жазылған естеліктер қурайды. Мұндай жазбалар ылғи практикалық мақсатта хронологиялық сызба жасауға байланысты пайда болады. Мұндай материалдарды орта ғасырдағы патшалардың, олардың ұрпақтарының, епископтар мен аббатардың тізімі береді. Біз мәлімет алып отырған ежелгі рим жылнамалары, солардың аттарымен аталған жылдарға байланысты, консул тізіміндегі жазбаларды өндеуден өсіп шықты. Мұндай жазбалар кейін ресми сипат алып, оларды жүргізу жоғарғы абыздар — понтификамдарға тапсырылды. Қазіргі тарихи сын мұнда шынайылықтың өте аз мөлшерде болғандығын көрсетті. Орта ғасырдағы жылнамалардың нақты ғасыры деп Р.Хр. бойынша IV ғасырдан бастап айтуға болады. Бұл кезеңдегі хронологиялық жазбалардың негізін пасхалдық сызбалар, астрономиялық есептер қурады. Ол сол жылы Пасханың қай күнге келетініне байланысты жазылды. Мұндай есептер көп жыл бұрын құрастырылып, бұдан кейінгі бос қалған орындарға осы жылдың оқиғалары жазылды. Сухомлиновтың ашқан біздің шежіренің шығуы туралы жаңалығы осыны көрсетеді. Осылайша, кейінгі хронология Евсеви Кесарийский бекіткен христиандық жыл санаумен тығыз байланысты. Бір жағынан мұндай жылнамалар бастапқы сатысында ежелгі кездегі халық аңыздарына да негізделеді. Бұл әсіресе батырлардың ерліктері ретінде айтылып, кейін тарихи әңгіме ретінде жазылып, жаңа әңгімелермен толықтырылып отырған скандинав жылнамаларынан ерекше көрінеді. Мұнда ежелгі-норвегтік және исландық жылнамашылардың поэзиясы тікелей шежіре, тарихи әңгіме ретінде жазылған. Осылайша, жаңа түрлер ескіні ығыстырмай олармен бірге тұтасып, толықтырылып отырған. Бұған біздің орыс шежіресінен келтірген үзіндіміз мысал бола алады. Басқа мысалды біз көп бөлігі крест жорықтары жайлы өлең негізінде жазылған, Оттон Фрейзингенскийдің (XIII г.) «Фридрих Барбаростың тарихынан» көреміз. Будан әрі халық поэзиясы мен тарихи негіздегі аңыздар біртіндеп оқшаулана бастайды. Қарапайым халық аңызбен немесе тарихи өлеңмен шектелсе, халықтың мәдениетті жақтаушы бөлігі тарихи мәліметтерді берудің мұндай түріне жаратпаушылықпен қарап, біртіндеп жылнаманың сыртқы түрін, автордың көзқарасын еркіндікте алып қарай бастайды. Қайта өрлеу дәуірінің жылнамашылары, мысалы, Энеей Сильвий Пикколомини құрастырған «Максимилиан тарихы» осындай өтпелі жағдайдың қызықты үлгісін көрсетеді. Қорыта айтқанда, келе-келе дамып отырған тарихта жаңа кезенді жыл бойынша әңгімелеу түрі толығымен жойылып, тарих еркін ғылыми шығармашылық сипатқа ие болады.

§2. Суреттемелік тарих. Жоғарыда суреттелген әңгімелердің шежіреге жазылу, ал шежіренің тарихқа өту үрдісі Ежелгі Грекияда да болды. Біз мұнда аңызға айналған немесе шынайы сипаттағы мәліметтердің жүйеленген жиынтығын логографтардан кездестіреміз. Осында 440 ж. Геродоттың ең тұңғыш «Әңгіме түріндегі тарихы» жазылған. Одан бұрын жазғандардан Геродоттан айырмашылығы тарихшының алдына қойған мақсатының мәні мен Геродот еңбегінің пайда болу кезеңінде болып табылады. Азғантай грек халқы сол кезде ғана Шығыстың ұлы державасы Парсылармен грек-парсы соғысын аяқтаған болатын. Осы жетістіктің арқасында бүкіл Эллада халқының көңіл-күйі көтеріңкі болды. Осы кезде бір улы сананың ойына осы улы соғысты жан-жақты суреттеп жазу идеясы келді. Ол бұл ұлы шайқасты үлкен шабытпен суреттеп, оны бүкіл Грекияның — Олимпиядалық ойындарында оқыды. Мұндай шабытпен әсерлі жазылған шығарманы гректер үлкен толғаныспен тыңдады. Бұл көптеген ізбасарлардың пайда болуына ықпал етті. Бізге бұл еңбектің ішкі сапасына тоқталу өте маңызды. Бұл тақырыбы қатал тарихи, ауқымды еңбек болды. Ол ақпарат көздерін мұқият іздеп, көзбен көргендерден сұрастырып, жазғысы келген елдерді өзі барып көріп, оқиғаларды даз-қалпында баяндауға тырысты. Бұл жөнінде проф. Бузескул: «Ежелгі Эллада мен Шығыс тарихын терең зерттеген сайын, «тарих атасының» өз шығармасын адал ниетпен жазғандығы көрінеді», -деп ескертті. Нақ осы ұмтылыс Геродотты ең бірінші нақты тарихшы, белгілі мәндегі — «тарихтың атасы» жасады. Оның шығармасының табыстылығы тек Грек халқының ұлттық санасының көтерілуімен ғана шектелмейді, сонымен бірге мәдени дамуының жоғары сатыға көтерілуімен де құнды. Білімге нақты білу үшін ұмтылу — жекелеген адамның да, сонымен бірге тұтас халықтың да үлкен мәдениеттілігінің белгісі.

Екінші жағынан, біз Геродоттың баяндаудың қызықты болуына үлкен мән бергенін көреміз — ол тарихқа қатысы жоқ болса да, тұтас поэтикалық әңгімелерді беруге тырысты (мысалы, оның еңбегінде парсы Поликрат жайлы новелла бірінші рет жазылып, кейін ол Грекияда кең таралып белгілі болды). Қорыта келгенде, оның еңбегінде мифологиялық элементтер маңызды рол атқарып, оқиғалар үнемі өз ағымында түсіндіріле бермейді. Мұның барлығы тарихты жазудың бұрынғы түрінің сарқыншақтары сақталғанын көрсетеді.

§3. Прагматикалық тарих. Көптеген тарихи құбылыс бір типте болып, қайталана беретіні кейінірек байқалды. Ол, мысалы, Тиран тарихында - барлық грек мемлекетінде тирандар билікке қол жеткізу үшін бірдей тәсілдер мен бірдей саясат қолданғандығы байқалады. Сонымен катар көптеген грек мемлекетінің саяси өмірінде де, партиялар арасындағы күресінде де, заңдық шараларында да, әлеуметтік және экономикалық құрылысында да біркелкілік, қайталау болып отырды. Екінші жағынан, тарихи баяндаулар көптеген атақты жеке тұлғалардың, олардың еліктеуге турарлық көптеген әрекеттерінің үлгісін береді. Леонидтің және 300 спартандықтардың Фермопильді қорғаудағы ерлігі жайлы баяндаулар бұл бағыттағы өте құнды материал болып табылады. Осыдан келіп тарихты зерттеуге койылатын екі талап шығады: 1) толық шындықтың қажеттігі; 2) барлық құбылыстардан адамгершілікке үйрету сипатындағы өнегелер мен үйретулерді ашып көрсету. Егер біз буған сыртқы көркем түрді, оқиғаның қызықты баяндалуын қосатын болсақ, біз жаңа бағыттағы — прагматикалық тарихтың; толық елесін көреміз. Прагматикалық тарих — өзінің философиялық алғышарттарымен де, өзінің шындыққа ұмтылысымен де алға қарай үлкен кадам болып табылады, ол тарихты практикалық моральға және саясатқа айналдырған, шешендік өнердің бір жағы ғана, сондықтан ол тарихты саясат пен моральға айналдырып, ерекше ғылымнан шешендік өнердің бір түрі ретінде қалыптастырды.

Бұл бағыттағы алғашқы тарихшылардың бірі — Геродоттан 2 ұрпаққа жас «Пелопонес соғысы тарихының» авторы Оукидид болды. Бірақ оның еңбектері Грекияның мәдени өмірінің ірі ауыспалы кезеңіне, софистер философиясынан көрініс тапқан өте киын сыншыл рух кезеңіне сай келді. Тарихи сананың бұл бағыты тарихқа да қатты ықпалын тигізді. Шындыққа жету Оукидидтің негізгі мақсаты болды, ол оның жоғарыда аталған барлық прагматикалық баяндаулардағы сияқты кемшіліктерді жібермеуіне мүмкіндік берді. Сонымен қатар Оукидид өзінің алған ақпараттарына өте сыни көзқараспен қарап, өзінің мәдени мура деп аталған ескінің қалдықтарын өте орынды пайдалана алатындығын көрсетті. Елдің табиғат жағдайының мәнін, халық өмірінің экономикалық факторларын түсіне білетіндігін байқатты. Ол әр оқиғаның ішкі себептік байланысын, болған оқиғаның барлық заңдылықтарын мойындай отырып қарастырды. Ол уақытша ғана қызықты еңбек емес, «ғасырлар бойына құндылығын жоғалтпайтын» еңбек жазуға тырысты. Осы жағынан алып қарағанда Оукидид тарихты казіргі заманғы бағытқа өте жақын зерттеді. Эудард Мейер: «Егер тарихтың бір-ақ типі, оны баяндаудың бір-ақ әдісі болса — сол жетілдірілген, қазірге дейін құндылығын жоймаған үлгінің өкілі Оукидид болып табылады», — деді.

Бұл бағыттағы басқа кемеңгерлік үлгіні бізге Христосша жыл санауына дейінгі II ғасырда грек Полибей берді. Ол оз еңбегінде Рим мен Тациттің қуатының күйреу себебін ашып, Тиберия, Домициан және Неронның қол астындағы өркениетті әлемнің улы және қараңғы бейнесін салды. Алайда бұл кезде ең алдыңғы кезекке моральді жылжытқан, патриоттық сипаттағы тарихи бағыт аса танымал болды. Бұл бағыт тарихи танымның кендігіне өте аз талап қойып, қоғамдық бағытқа және Римнің императорлық қоғамының талғамына өте сәйкес келді. Тарих — шешендік өнердің ең сүйікті түрінің біріне айналды. Осы түрде тарих қайтадан «қызықсыз және өңсіз нәрсені боямалап көрсетуге әуестенген» қайта өрлеу дәуірінде пайда болды. 1714 ж. Иоганн Колер: «Болған оқиға жайында ғана баяндайтын тарих пен оқырманына саяси өмірде ненің пайдалы, ненің зиянды екеніне, неге талпыну, неден сақтану керек екендігін көрсететін шынайы тарихты айыра білу керек», — деп жазды. Фосстың анықтамасы бойынша, «Тарих — бақытты және салтанатты өмір сүру үшін пайдалы есте қалатын жекелеген құбылыстарды тану». Саяси оқиғаларды жеке адамдар басқарып және оқиға барысы олардың әрекетіне байланысты болып отырған барлық жерде бірінші кезекке прагматикалық тарих жылжытылды. Нақ осы кезде «тарих сабақтары» бәрінен де керекті болды. «Оның қызықты және әсерлі етіп беруге талаптануының, патриоттық сөздерінің, мораль оқуға ұмтылысының нәтижесінде, Карамзиннің «Ресей мемлекетінің тарихы» атты еңбегі XVIII г. мен XIX ғасырдың басындағы прагматикалық тарихтың типтік көрінісі болып табылады».

§4. Генетикалық тарих. XVIII ғ. жалпы адамзат санасында да, сонымен бірге тарих ғылымы саласында да жаңа ғасырды дайындауымен белгілі. Осы кезеңде тарихшылардың дүниетанымдық көзқарасының өзгеруіне шешуші эсер етіп, оларды жаңа жолдар іздеуге бағыттаған тұтас идеялар пайда болды. Сонымен катар осы кезеңде, Қайта өрлеу дәуірінде басталған ғылыми, сыни рухтың көтерілуі байқалды. Тарих үшін ол 1480 Лоренцо Валнаның орта ғасырдағы папаның арамдығын әшкерелеуінен, Леонардо да Винчи қалыптастырған тарихи сынға жасалған алғашқы жалпы ережелерден, мысалы, Бодэннің 1566 ж. жазылған «Metodus ad facilem historiarum cognitionem» атты трактаттарынан көрінді. Екінші жағынан, осы кезеңде барлық адамзаттың бірлігі, тарихи өмір құбылыстарының жалпы заңдылықтары мен қоғамдық өмір құбылыстарының бір-бірімен тығыз байланысы туралы бірқатар идея кең таралды. Вольтер 1748 ж. өзінің «Философия тарихы» атты еңбегінде, Монтескье өзінің сол кезде белгілі болған барлық халықтардың саяси құрылысы мен белгілі бір режимнің пайда болу себебі жайындағы «Заңдар рухы» атты салыстыр¬малы зерттеулерінде осы идеяларды одан әрі толықтыруға тырысты. Неміс философиясы осы ұмтылыстарға жаңа негіз қалады. Философ, математик және тарихшы Лейбниц математикадағы сансыз шексіздіктер жайлы түсініктері арқылы коғамның өміріндегі байқалмайтын өзгерістер жайлы, атап айтқанда, эволюция жайлы ғылымның негізін қалады. Кант өз еңбектерінде осы ойды аяғына дейін жеткізді.

Осының барлығы ғалымдардың құбылыстардың дамуы мен олардың, генетикалық себептерін өз бетімен зерттеуге ұмтылысын тудырып, тарихтағы жаңа бағыттың негізін қалады. Ал іс жүзінде ол будан ертерек Нибер мен Ранктің зерттеулерінде жүзеге асқан болатын. Олардың біріншісі (1811 ж.) Рим республикасының тарихын, ал екіншісі (1819 ж.) папа тарихын зерттеп, кейінгі тарихшыларды жазуға үйрететін үлгіні жасап берді. Тарих жөніндегі жаңа көзқарастың негізгі кезеңі ретінде 1) бұрынғы өткен оқиғаларды сол кездегі өткендегідей етіп бейнелеуге немесе толық объективтілікке ұмтылуға; 2) әлемдік оқиғаның бүкіл барысын қамтып және зерттелген құбылыстың — бүкіл әлемдік тарихи көзқарасқа қатынасын орнатуға; 3) зерттелген құбылыстардың себебін зерттеп, олардың арасындағы себептік байланыстарды, бір құбылыстан біртіндеп екінші құбылысқа өтуін, бір сөзбен айтқанда, тарихи құбылыстарды зерттеуге ұмтылысын есептеуге болады. Қазіргі тарих ғылымының зерттеу саласы да осы негізгі жағдайлар болып табылады.

Біз бұдан тарих ғылымының алғашқы қауымдық қоғамдағы адамның қарапайым ауызша аңызынан қазіргі заманғы ғалымның зерттеуіне дейін қалай қалыптасып, өзгеріп отырғанын көріп отырмыз. Бір түр жартылай басқаларымен ауысып, немесе қатар өмір сүріп, жаңадан кайта пайда болып өзгеріп отырды. Бұл ауысулар неге байланысты? Біз осы уақытқа дейін тарихи өзгерістерге қоғамдық көңіл-күйдің, философия мен әдебиеттің, бір сөзбен айтқанда, тарихи шығарма дамып шыққан мәдени өмірдің қалай ықпал еткенін көрсетуге тырыстық. Біз енді бас кезінде айтқан «Тарих кезеңдері — мәдени прогрестің де кезеңдері. Тарих ғылымы өз дамуында адамзаттың ой-санасының дамуына тікелей эсер етеді» деген сөйлемді толық құқықпен айта аламыз. Бұл осы өзіндік дамудың көрсеткіші мен салдары. Тарих өзінің басталуы жағынан ең көне ғылым, сонымен бірге оның қазіргі түрі бір ғасырды да қамтымайтын болғандықтан, ол сонымен қатар жас ғылым болып табылады.

Социологияда қол жеткен жетістіктер мен қоғамдағы саяси өмірдің оқиғалары мен қоғамдық құбылыстарға деген қызығушылықтың таралуына байланысты, жоғарыда суреттелген бағыттан — зерттеуге, мемлекеттік, қоғамдық және экономикалық құрылысты салыстыра отырып зерттеуге ұмтылысымен ерекшеленетін жаңа тарихи бағыт пайда болды. Бұл бағыттардың арасындағы айырмашылықты байқау үшін Соловьевтің «Орыс тарихын», Ключевскийдің тарихымен немесе Мишленің «Франция тарихын», Фюстель де Куланжаның «Франциядағы құрылыстың шығу тарихымен» салыстыру жеткілікті. Бірақ бұл жаңа бағыттың негізі енді ғана өңделіп жатыр. Біздің ұл бағыт жайлы айтып отырған себебіміз — көптеген тарихшылар осы көзқарасты ұстануда, мұны одан әрі талқылау келешектің ісі.

Тарих эволюциясының біртіндеп өсуіне жалпы шолуды бізге Bernheim, Lehrbuch der historischen Methode und der Geschicht- sphilosophie, 6 Aufl. 1908 S. 21 ff, Ардашевтің «Тарих ғылымындағы прогресс», Киев, 1904 атты еңбектері береді. Қайта өрлеу дәуірінен кейінгі тарихнаманың очерктерін Langlois, Manuel de bibliograph- ie historique, fasc. 2 1904. G.Monod. Du progress des etudes historiques clepuis le XVI s. Revue historique, 1876, X 1-2. еңбектерінен көруге болады. Жалпы сипаттама Bernlieim, S. 494 ff. Cp мақаласында берілген. Ауызша дәстүрдің күмәнділігі жөніндегі қызықты мысалдар Мингоның, Логика еңбегінің 352 бетінде және Sclnvartx. Zeitschrift f. Volkskunde, I 28 ff. Ill 117 ff. —тердің еңбектерінде көрсетілген. Пыпин «Орыс әдебиетінің тарихы» еңбегінің I томының 166, 210 сөздерінде, III томының 30, 61 сөздерінде орыстың ауызша дәстүріне арнайы тоқталған. Орыстың ауызша дәстүрі Ждановтың 1871 жылы жазылған «Монғол дәуіріне дейінгі орыс поэзиясы» еңбегінде де суреттеледі. Немістің ауызша дәстүрі 1905 жылы жазылған Grundriss der germanischen Philologie, III 2 Aufl. 1900 S. 230 ff. 606 ff. н Gers- let, Der Treppenwitz der Weltgescliicdite. 6 Aufl. 190 б. еңбектерінде берілген. Шежірелер: Рим шежіресі — С. Waclismuth, Einleitung in das Studium der alten Geschichite, S. 588 ff. еңбегінде, Низенің «Рим тарихы» кітабының 19 бетінде; византийлік шежіре — Krumbacher-дің Geschichte der Byzantinischen Litteratur, 2 Aufl. 1897 S. 119 ff еңбегінде; батыстық W. Wattenbach, Deutschlandsgeshichtsquelleit Mittelalrer еңбектерінде; орыс шежіресі Сухомлиновтың 1856 ж. Ғылым Академиясынан шыққан «Батыс ғалымдары» еңбегінің III кітабында; Бестужев-Рюминнің 1868 жылы шыққан «Орыс шежіресінің құрамы туралы» еңбегінде; Шахматовтың 1898 жылы шыққан «Алғашқы шежірелік жинақ» атты еңбегінде, Пыниннің «Грек тарихнамасы»; Гузскульдің 1910 жылы Харковтан шыққан «Грек тарихына кіріспе» атты еңбектерінде берілген. Сонымен бірге орыс тарихнамасы жөнінде Милюковтың кітабынан берілген үзіндіден, жекелеген тарихшылар Соловьев, Костомаров, Ключевскийдің зерттеулерінен оқуға болады. Ресейдің экономикалық тарихы жөнінде Довнар —Запольскийдің еңбегінен, Орыс халық шаруашылығының тарихы жөнінде Иконниковтың еңбегінен табуға болады.

II. Тарих ғылымының мәні

§5. Тарих үрдісінің әр түрлі сызбалары. Тарихи фактілерді бағалау.

Тарихи фактілерді зерттеудің тәсілдерін көрсететін ғылым тарихи әдіснама деп аталады. Бізге оның қысқаша мазмұнымен, жаңа бастаған тарихшылардың алдынан шыққан сұрақтарға берілетін казіргі ғылымның негізгі жауаптарымен танысу қажет.

Өткен заман туралы қандай да бір тәсілмен бізге жеткен мәліметтер, қандай да бір заттай қалдықтар, тіпті мақал-мәтелдер тарихшының өткен заман туралы қорытынды жасауына ықпал ететін «тарихи дерек көзі» болып табылады. Сондықтан да тарихшының қолында бұрынғы өткен заман туралы әр түрлі сипаттағы сансыз коп мәліметтер болады. Егер тарихшы өзінің алдына сол мәліметтерді жан-жақты көрсету мақсатын қойса, ол оз мойнына өте үлкен жауапкершілікті алады. Егер сіз бір бөлмеде отырған бірнеше адамның бір сағатта істеген іс-қимылдарын, сөздерін, ойларын жазуға тырысқан адамды елестетсеңіз, сіз мұның бос уақыт кетіру екеніне көз жеткізесіз. Сондықтан тарихшыға басынан бастап фактілерге іріктеу жүргізіп, кейбір фактілерден бас тартып, кейбірін оз зерттеуінде қолдануы қажет. Фактілерді іріктеу кезінде ол нені басшылыққа алуы қажет? Мұнда әркім өзінің жеке дүниетанымдық көзқарасын басшылыққа алуы тиіс. Бұл бізге осы тарихи үрдіске сәйкес келетін біреуін таңдауға мүмкіндік береді. Біз 1) тарихтың теократиялық философиясын, 2) әлемдік рухтың даму тарихын, 3) экономикалық материализмді, 4) тарихты түсінудің гуманистік бағытын ғана сипаттаймыз.

Адамзат өмірін теократиялық түсіну негізіне Блажен Августиннің V ғасырдың басында жазылған «Қудай мемлекеті туралы» атты еңбегінде жоғары деңгейде қалыптасқан улы идея алынған. Мұнда бүкіл тарих екі бастаманың: мейірімділік пен қатыгездіктің, Құдай патшалығы мен перілер патшалығы арасындағы күрес арқылы беріледі. Осы көзқарас тұрғысынан бізге құндысы екі бастама арасындағы күреске қатысты құбылыстар болып табылады. Осы бағыттың казіргі көрнекті өкілдерінің бірі — (G. Grupp, System und Geschichte der Kultur, I 163) «Біз Августин екеуміз шынайы түрде екі әлемнің — «аспан мемлекеті» мен «жер мемлекетінің» тарихын қатар береміз, зиялылар мәдениетіне үлкен құрметпен қарай отырып, тарихтағы барлық құндылықты діни дамуға жатқызамыз», — деп жазады. Осы көзқарасты біз барлық орта ғасырдағы шежірешілерден, сонымен катар қатаң-католиктік және қатаң-протестанттық жазушылардан кездестіреміз.

Егер бұрынғы жүйенің негізгі уағызы Құдай еркі болса, Гегель жүйесінің негізін адамзат рухы құрады. Адамдардың барлық рухтық кызметінің жиынтығын ол адамзаттың «әлемдік рухы» деп есептеп, осы әлемдік рухтың дамуын қадағалауды ұсынады. Тарих -бірігу, ыдырау және жаңадан бірігу сияқты үш кезен арқылы өтетін адамның рухтық қасиеттерінің үздіксіз дамуы. Оны гегельдіктер ежелгі, орта және жаңа теория деп бөлді. Адамзаттың рухтық қасиетінің ұжымдық көрінісі олардың бірге әрекет істеуіне ықпал ететін қандай да бір байланыс болған жағдайда ғана мүмкін. Кант, одан кейін Гегель мұндай байланысты мемлекет деп білді. Кант: «Адамдар сансыз мүдделердің тәртіпсіз күресінде өліп қалмау үшін, өздерін мемлекеттік құрылыс пен оның заңдарына бағынуға ерікті түрде мәжбүр. Осының әсерінен жалпы заңдылықтармен бірге, жеке адамның үлкен еркіндігі қалыптасады», - деп жазды. Осы арқылы мемлекет пен мемлекет өмірі тарихты зерттеудің негізіне айналды. Тек христиандық-германдық әлемде ғана әлемдік рух толық саналылыққа қол жеткізді, ал қалған дәуірлер жеке мәні жоқ дайындық кезеңі, ал герман халқы осы идеяны жеткізушілер болып есептелді. Гегель сызбасы тарих ғылымына өте күшті эсер етті. Біздің орыс батыстықтар мен славянофилдер де осы көзқарасты ұстанды, бірақ батыстықтар Гегельдің қорытындыларын толық қолдап, орыс халқының өз дамуында батыстың соңынан жүруін талап етсе, славянофилдер орыс халқын өте ашық түрде әлемдік рухты сақтаушылар ретінде қарады.

Материалистер бутан қарама-қарсы көзқарасты ұстанды. Олар адамдық рухтың мәнін мойындамай тарихи өмірдің барлық құбылыстарын материалдық, оның ішінде экономикалық себептермен түсіндіруге тырысты. Мүдделер күресі, оның ішінде таптық мүдделер күресі - барлығын түсіндіретін және зерттеуге туратын тарихтың мәні деп есептеді. Өнер, әдебиет, ғылым - жалпы адамзат санасының барлық көріністері жаңа әлеуметтік құрылыстың пайда болуына ықпал етіп немесе бөгет жасайтын болғандықтан, осындай «экономикалық материализмді» ұстанушыларды қызықтырды. Социал-демократтардың және барлық соларды қолдаушылардың көзқарастары осындай болды.

Гуманистік бағытты ұстанушылардың көзқарасы қазіргі кездегі көптеген тарихшылар көзқарасына жақын болды. Философия саласын жасаушылардың бірі — Герман Лотце болды. Лотце «барлық салаларда зерттелген халық өмірінің әр түрлі құбылыстарынан, адамзат тұрмысының жалпы идеалдарға ұмтылуын көруге болады» деп есептеді. Көрнекті әдістемелік мәселелерді зерттеуші Бернгейм бұл көзқарасты одан әрі дамытып, оны теориялық әдіснамаға негіздеді, ал Риккерт оған басқаша анықтама жасады. Ол үшін тарихтың мәні - барлық кезеңдер мен сол кездегі халықтар өміріндегі өзгерістер арқылы қаралатын адамзаттың мәдени прогресі болып табылады. Ол мәдениетті адамзаттың өз мақсатында жасаған барлық әрекеттерінің жиынтығы ретінде қарайды. Мұнда мәдени даму ұғымына мемлекеттік және әлеуметтік құрылыс, экономикалық өмірдің құбылыстары, дін, философия, құқық, әдебиет, өнер, техника барлығы кіреді. Осылайша, тарихты мәдениет жөніндегі ғылым ретінде қарай отырып, біз белгілі бір фактілердің адамзат өміріндегі мәнін бағалаудың ыңғайлы сабақтастығын тауып, оны кең көлемде талдау жасауға мүмкіндік аламыз.

Мұндай түсінік біздің әрі қарай қорытынды жасауымызға мүмкіндік береді. Егер тарих мәдениет жөніндегі ғылым болса, ал мәдениет адамзаттың саналы қызметі нәтижесінің жиынтығы болса, онда тарих — адамдардың саналы кызметінің, адамзат санасының өсуі туралы ғылым. Басқа сөзбен айтқанда, біз тарих пен жеке және қоғамдық сананың, тығыз байланысы жөніндегі теориялық негіздемені аламыз.

Мәдениет адамдардың қоғамдастығы болып табылады. Қоғамдық өмірде бұл қоғамға, мәдени прогрестің дамуына ықпал етпейтін әрекет болмайды. Сондықтан да тарих мәдени даму жөніндегі ғылым бола отырып, адамдардың қоғамы мен адамдар өзі жөнінде зерттейтін ғылым болып табылады.

Мәдени жағынан ең жоғары, ең маңызды қоғамдық құрылым - мемлекет. Сондықтан мемлекет пен оның өмірі тарихи қызығушылықтың негізгі пәнін құрайды. Осы арқылы біз Канттың мемлекет тарихты зерттеудің орталығы деген ойына келеміз.

Жоғарыда айтылғандарды ескере отырып, біз әрбір жағдайдан бұл құбылыстың зерттеуге туратынын, немесе зерттеуге тұрмайтынын анықтай аламыз. Бірнеше мысал алайық: Везувийде сан рет жанартаудың аткылауы болды, бірақ тарихта Геркуланум мен Помпейді улаған жанартау ғана сақталған. Ғылымдардың тарихын зерттей отырып, біз талассыз Ньютонның астрономия мен физика жөніндегі жаңалықтарын қарастырамыз, бірақ оның өмірінің соңғы кезіндегі шығармалары, оның қияли, діни сандырақтары туралы айтпауымыз да мүмкін.

§6. Фактілерді тексеру және топтастыру. Тарихи себептері. Таңдалған фактілерді бізге тексеру керек. Ол үшін өте қарапайым ереже қолданылады. Мысалы, сауатсыз орта ғасырдағы монахтың 200 жыл бұрынғы билеушінің жетістіктері немесе соғысып жатқан жақтардың шығындары жайлы көзқарасы сенімсіздік тудыратын болса, тарихшы әрбір фактіні сын көзбен қарап, тексеріп, содан кейін ғана одан қорытынды жасауы тиіс.

Фактілерді топтауда да үлкен қиындықтар кездеседі. Оқиға ту¬тас берілетін болғандықтан фактілер жекелей берілмейді, сондықтан жекелеген фактілерді тізбектеп жазып шығу шынайылықты бейнелеп, тарих ғылымы ұмтылатын шындықты көрсете алмайды. Сондықтан әрбір алынған факті келесісімен себептік бағыныштылықпен байланыстырылуы тиіс. Әрбір осындай тарихи құбылыстардың жиынтығы оқиғадағы шындықты толықтырып отыруы керек. Мысалы, жоғарыда біз баяндаған тарих ғылымының даму тарихын алайық. Оның барлық жекелеген кезеңдері бір-бірімен өте тығыз байланысып, бірін-бірі толықтырып отырады. Бірақ оны — ауызша аңыздар, суреттемелік тарих, прагматикалық, генетикалық деп бірнеше топтарға бөлуге болады. Мұның барлығы тарих ғылымының құрамдас бөліктері болып табылады. Одан әрі Мәскеудің дамуын алатын болсақ, онда да бір-бірімен тығыз байланысты оқиғалардың тұтас реті байқалады, даму тарихына қарай оларды біз: - Мәскеудің географиялық жағдайы, княздардың сәтті саясаттары, татарлардың рөлі, Метрополиттердің ауысуы және ықпалы, тағы сол сияқты көптеген ұсақ салаларға бөле аламыз. Тіпті, 1215 ж. Бувиндағы Филипп пен II Август арасындағы шайқасты және ағылшындардың, немістер мен фламандтардың оларға қарсы бірігіп шайқасуы сияқты қарапайым фактіні алатын болсақ, соның өзін ағылшындардың сәтсіз шабуылы және олардың соғыс алаңын тастап шығуы, немістердің қашуы, фламанд жаяу әскерінің соғыс алаңында қоршауда қалып тұтқынға түсуі сияқты бірнеше шағын бөліктерге бөлуге болады. Мұндай бөліктерге бөлудің біздің танымымыз үшін мәні зор, бірақ олардың бір-бірін толықтырып қана отыратындығын және оларды жеке құбылыс ретінде алып қарауға болмайтындығын ұмытпауға тиіспіз. Адамзат өмірі тұтас құбылыстардан турады. Оған көз жеткізу үшін кез-келген құбылыстың басы мен аяғын анықтауға тырысатын болсақ, оған дәлдікпен көз жеткізуге болады. Біздің бұл ескертпелеріміз тарихтың барлық бөліктеріне, тарихты кезеңдерге бөлуге, оның ішінде (XVII ғ.) Целлариус кезінен бергі тарихты Ежелгі, Орта және Жана кезеңге бөлуге де катысты. Бұл зерттеуге ыңғайлы болу үшін жасалған бөліністер екені түсінікті.

Алайда себептік түсіндіруді мойындау, тарихи құбылыстар, физикалық әлем құбылыстары сияқты дұрыс және заңдылық деп ойлауға мәжбүр етпеуі тиіс. Физикалық жағынан мысал келтірейік: егер біз ыдыстағы суды белгілі бір жылулыққа дейін қыздыратын болсақ, ол буға айналады. Ал адамдар арасындағы қарым-қатынаста басқаша болады. Ең қарапайым жағдайды алайық: бір адам екіншісін бір қойып қалатын болса, таяқ жеген адам бұған әр түрлі қарсылық көрсетеді: ол оған мән бермеуі мүмкін, оны кешіруі мүмкін, не болмаса өзін қайта ұрып, не қашып кетуі мүмкін, тағы сол сияқты. Факті болғаннан кейін ғана, біз оның себебін түсіндіре аламыз, бірақ алдын-ала не болатынын білмейміз. Мысалы, біз алдағы Дума сайлауының нәтижесін білгіміз келді. Сайлаушылардың көңіл-күйінің көтеріңкілігі жөнінде алдын-ала білсек те, біз олардың барлығы сайлауға бір кісідей қатысып дауыс береді деп сенімді түрде айта алмаймыз, өйткені аяқ асты ойламаған жағдай болып қалуы мүмкін. Математикалық есепті адамның әрекеті келтіруге болмайтындығы жөнінде тағы бір мысал келтірейін: Леонардо да-Винчи бояудың түстерін жасаған кезде, ерекше қасықпен, өте дәлдікпен әр түрлі бояулардың мөлшерін өлшеп салып отырған. Мысалы, сұр түс үшін 9 қасық қара бояуға 1 қасық ақ бояу араластырған. Оқушылары да осыны дәл қайталауға тырысқан. Алайда, Леонардо шығарған әдемі түсті, оның оқушылары дәлдікпен қайталап отырса да шығара алмаған.

Қандай да болсын тарихи құбылысты алдын-ала есепке алуға болмайды, әр құбылыстың қайталанбас ерекшелігі болады. Мысалы, біз басқа бір елде, басқа бір кезеңде сол сияқты әрекет ететін, ойы, сыртқы түрі жағынан айнымайтын басқа Ұлы Петр өмір сүреді деп айта алмаймыз. Тіпті, бір-бірінен айнымайтын екі адамды кездестіру мүмкін емес. Тарихи құбылыстар жеке құбылыс болғандықтан, ол солай зерттелуі тиіс. Тарихтағы салыстырулар зерттеудің бір тәсілі ғана: ол бұл құбылыстың басқасынан айырмашылығы неде екенін немесе оның қайталанбастығы неде екенін көрсетуі тиіс. Екінші жағынан қайталанбас құбылыстар бізге жалпы жағдай жөнінде бәріне ортақ шынайы ақпарат бере алмайды. Біз жер серіктерінің құрылықтың айналасындағы қозғалысын реттейтін заңын білеміз, бірақ Сатурннің жанына келгенде жер серіктің дөңгелекке айналып, басқаларында шеңберге айналу заңын ойлап табу мүмкін емес. Біз валуннің (мұз дәуірінен қалған тау жынысты үлкен домалақ тастар) қайдан, осы валундағы сызаттардың қалай пайда болғанын білеміз, бірақ осы валун неге нақ осы жерде пайда болғанын анықтай алмаймыз. Біз дененің құлау және құлаған дененің адам ағзасына әсерінің заңдылықтарын білеміз, бірақ құлаған бір тас адамның бетіне зақым келтіріп, қалғандары тимей кетеді деген заңдылық ойлап табу мүмкін емес. Сондықтан тарих заңдылықтары болмайды; тек физикалық, химиялық, биологиялық, психологиялық заңдар ғана болуы мүмкін. Біз тарихта әрбір болған құбылыстың себебін түсіндіре алатын болсақ, ал болашақта болатын нәрсені тек болжаумен ғана айта аламыз. Сондықтан тарихтағы себептілік репроспективті сипатта болады. Тарихта біз барлық жағдайды қандай дәлдікпен есептесек те, қандай да бір ойламаған оқыс жағдай болып, біздің есебімізді бұзуы ықтимал.

Кейбіреулердің, егер тарих жекелеген жағдайларды ғана зерттейтін болса, ол өнер саласының бір түрі емес пе деп ойлауы мүмкін. Тарихтың шын мәнінде де өнермен ортақ нәрселері коп, бірақ тарих дәуір рухына терең бойлауды, оқиғадағы адамдардың психологиясын терең түсінуді, нақты және көркем баяндауды талап етеді. Өнерден айырмашылығы — тарих фактілерді іс жүзінде қалай болғанына қарай тануға ұмтылады. Тіпті, барлығы өмірде болған фактілерден туратын тәжірибе ретінде жазылған роман да тарих бола алмайды. Өйткені ол қандай фактіні болса да шынайы жағдайда бере алмайды. Нақты объективті шындыққа ұмтылу ғана, тарихты ғылым жасайды.

§7. Тарихты анықтау. Жоғарыда айтылғандарға қорытынды жасай отырып, біз тарихқа адам өмірі құбылыстарын баяндайтын және зерттейтін ғылым ретінде анықтама береміз.

Негізгі әдебиеттер. Вегпһеіт, Тарих ғылымына кіріспе, 1809. — Хвостов. Тарихи үрдістің теориясы. Т.1.М.1910. -Лаппо-Данилевский. Тарихтың әдіснамасы. ТІ-ІІ, 1910-1912. — Xenoped La teorie de I'histoire, 1908.

Риккерт. Жаратылыстық, ғылыми білім түсініктерінің шекаралары. С.ІІ. Б. 1902. Риккерт. Табиғат жайлы және мәдениет жайлы ғылымдар. 1911. — Мейер. Тарихтың теориялық және әдіснамалық мәселелері. 2 басылым. 1912. — Барт. Социология ретіндегі тарихтың, философиясы. т. 1. 1902. —F.Monod, La method' histoire, Revue bleue, 1908, № 1516.- Wundt, Logik, Bd '3Aufl, 1908.-Sigwart, Logik. Bd. II1895.

III. Тарих ғылымы және жалпы білім

§8. Тарихты зерттеудің пайдасы. Тарих деген не, оны зерттеудің тәсілдері қандай екені жөнінде білу арқылы ғана, біз өзімізге тарихты оқыту қандай пайда беретініне есеп бере аламыз.

Қандай да болсын ғылыми еңбектің мәні түсініктер қалыптастыруда болып табылады. Ол не жаңа ұғымдар береді немесе белгілі ұғымдардың мәнін ашып, оларға ортақ жалпы ұғымға біріктіреді. Тарих та осы екі тәсілді пайдаланады: ол не бірнеше құбылыстарды бір құбылысқа біріктіреді, мысалы, жекелеген шайқастарды бір соғысқа біріктіруі мүмкін, немесе әрбір құбылысты құрамдас бөліктерге бөле отырып зерттейді. (Тарихи синтез және анализ жасайды). Сондықтан да тарихты зерттеу сананың дамуына басқа ғылымдарды зерттегендей пайда келтіреді. Ол біздің санамызды дамытып, бір жағынан, мидың ұғымдарды түсіну қабілетін дамытса, екінші жағынан, бізді шындықты іздеп, оны басқа жағынан бағалауға үйретеді.

Алайда тарихты тек осы жағынан зерттеу тарихты зерттеу шеңберіне енгізуімізді ақтамаған болар еді. Басқа кез-келген пән, кез-келген ғылым, мысалы, тіл ғылымы немесе жаратылыстану ғылымы да бұл мақсатты осындай жетістікпен орындай алады. Будан өзге, кейбір ғылыми салалар бұл мақсатты орындауға тарихтан гөрі ыңғайлы, мысалы, тіл ғылымын, әсіресе латын және грек тілі сияқты ежелгі тілдерді зерттеу, өзінін грамматикалық құрылысының қарапайымдылығы жағынан, тарихи фактіден гөрі анағұрлым көлемді ақпарат бере алады. Алайда таза ғылыми филологиялық талқылау, тарихи жұмысқа қажетті не сол кезең рухына енуді, не нәзік психологияны талап етпейді. Ол бас кезінен бастап бізді ғылым зертханасына жетелейді. Екінші жағынан, ежелгі тілдерді зерттеу тарихқа қарағанда, ауыр және жүйелі еңбекті талап етеді. Ол жүйелі жұмыс істеуге үйретіп, ойлау қабілетін дамытудың өте жақсы жаттықтырушысы болып табылады. Сондықтан да ежелгі тілдер Еуропа мен Американың барлық мәдени мемлекеттерінде сабақ оқытудың негізін қурайды. Тарихты үнемі оқу бағдарламасына енгізу немен түсіндіріледі?

Мұның себебі, бір жағынан, тарихта қолданылатын тәсілдерде болса, екінші жағынан, оның зерттеу материалдарында болып табылады.

Біз тарихты құбылысты бір-бірімен себептік байланыста алып зерттейтін ғылым ретінде анықтадық. Осы жолмен тарих бір-бірімен байланысты құбылыстардың тұтас ретін алып, оны үнемі дамып, өзгеріп отыратын кең көлемді бір құбылысқа біріктіреді. Осылайша жеке фактілерді зерттеу, бәрін біріктіретін ортақ фактінің дамуын зерттеуге ұласады. Мысалы, мынадай фактілерді алайық: помещиктің өз вотчинасында соттасу құқығы, жалға алушы шаруаның кете алмау қиындығы, Юрьев күні, XVIII ғасырдағы шаруалар толқулары, Петр кезіндегі салық реформасы, XVIII ғасырдың аяғы мен XIX ғасырдың басындағы помещиктер өмірінің сипаты, 1861 ж. 19 ақпанындағы акты. Осылардың барлығы тұтас алғанда басыбайлылық құқықты қурайды. Тарихшы басыбайлы құқықты зерттегісі келсе, ол осы фактілерді және сонымен бірге көптеген басқа фактілерді де қарастырып, олардың арасындағы байланысты табу арқылы басыбайлы құқық ұғымына дейін жетеді. Басқа сөзбен айтқанда, ол зерттелген құбылыстың шығу тарихы мен генезисін анықтайды. Осыдан келіп тарих қолданатын әдіс генетикалық деп аталады. Генетикалық әдіс — құбылысты оның шығу тегі арқылы тану.

Генетикалық әдіс барлық адамдарға ортақ тану құралы, сондықтан да біз оны үнемі қолданамыз. Оның шығу тегін білмей тұрып, біздің құбылыс туралы біліміміз толық емес. Күнделікті өмірде де осылай, егер біз бір адамға мінездеме бергіміз келсе, біз оның ата-анасының кімдер болғанын, қайда, қалай тәрбиеленгенін, осыған дейінгі өмірінде немен айналысқанын білуге тырысамыз, осы мәліметтердің барлығын алғаннан кейін ғана біз өз пікірімізді білдіреміз. Жаратылыстану ғылымында да осылай, мысалы, физикада, алдымен, жанған кездегі газдың көлеміндегі және қысым күшіндегі өзгерістерге бақылау жасай отырып, осының негізінде бірдей жағдайдағы жанған газдың көлемі қысымға кері пропорционал деген қорытындыға келеміз, біздің барлық біліміміз осындай тәжірибелерге құралған. Немесе әлемнің пайда болу теориясының астрономиядағы, не Дарвиннің түрлердің пайда болуы жөніндегі теориясының биологиядағы рөлін еске түсірейік. Пайда болуын анықтау филологияда да маңызды рол атқарады, мысалы, сөздің лексикалық құрамын және әдебиет тарихын еске түсірейік. Бірақ ешқандай жерде генетикалық әдіс тарихтағыдай маңызды рол атқара алмайды. Тарих заңдарды таба алмайды, тек белгілі бір құбылыстың себебін табумен ғана шектеледі. Тарих өзінің шынайы табиғаты жағынан генетикалық әдісті анықтаудың шынайы алаңы болып табылады. Оның сананы және өз бетімен жұмыс істеу қабілетін дамытуға бағытталған оқу пәні ретінде, ауыстыруға болмайтын ең бірінші қасиеті осында. Бұл жағынан ешқандай ғылым оны ауыстыра алмайды.

Тарихи материалдың да өз ерекшеліктері бар. Бір жағынан, тарих адамдардың әрекетін зерттесе, екінші жағынан, тарих адамзат мәдениетінің, адамзат санасының дамуын және өсуін зерттейді. Осы арқылы ол біздің мәдени, саналы және қоғамдық өмірдің негізгі барысына енуімізге жағдай жасап, казіргі қатынасты түсінуімізге мүмкіндік береді. Қоғамдық өмірді қоршаған құбылыстар жайлы мәлімет алу үшін, адамның оның шығу себебін білуі қажет, тарих оның шығу себебі және құралдары туралы материалдың ғылыми әдістемесін беріп, оның осы материалдарды қолдануына мүмкіндік жасауы керек.

Осылайша, тарихпен айналысу қоғамдық өмірдің құбылыстарына саналы қатынастың қажетті алғы шарты, басқа сөзбен айтқанда, қоғамдық сананың бұлтартпас алғы шарты болып табылады. Біз мәдениеттің және сананың дамуы арқылы тарих ғылымының қалай алға дамығанын көрдік. Ең негізгі қоғамдық бірлік — ол халық, біздің мемлекет, біздің отан, сондықтан да тарихты зерттеу, бізді қоғамға және мемлекетке саналы қарауға, олармен біздің қарым-қатынасымызды анықтауға, әрбір адамға тән Отанға деген сүйіспеншілік сезімді саналы патриотизмге айналдыруға мәжбүр етеді. Басқа сөзбен айтқанда, тарихты зерттеу — саналы патриотизмнің қажетті алғышарты. Бұл жағынан алып қарағанда, отандық тарихты зерттеу өте құнды. Орыс адамына оз отанының тарихын білмеу ұят деген сөз осы жағдайды ескере отырып айтылған.

Бірақ қоршаған ортаға саналы қатынастың басқа жағы да бар. Өзіміз өмір сүріп жатқан коғаммен, мемлекетпен қатынас орнатпай тұрып, біз өзіміздің кім екенімізді, қандай бағытта әрекет ету керек екенін анықтай алмаймыз. Сондықтан да тарих тек коғамдық қана емес, сонымен бірге жеке саналы дамуымыздың қажетті алғы шарты болып табылады.

Сонымен, тарихтың негізгі міндеті — біздің жеке басымыздың мәдениетті жұмыс істеу және коғамның саналы мүшесі болу қабілетін дамыту. Тарихты зерттеудің қиялды дамытуда да маңызы зор. Тарихпен айналысқан кезде шатасқан және үзінді мәліметтердің ішінен зерттеуге қажетті оқиғаны немесе кезеңді табу үшін қиялды дамыту арқылы оны елестету қажет. Адамзаттың өткен өмірін бізге шашылып қалып, аздаған түрлі-түсті тастары ғана жеткен үлкен мозайк суретпен салыстыруға болады, біз осы қалдық тастар негізінде, суреттің қандай болғаны жайлы ұғымды құрастыруымыз қажет. Тарихтағы қиял шынайылық талабымен тығыз байланысты, ол барлық белгілі фактілермен санасуы және оған қайшы келмеуі тиіс.

Мысалы, XVII-VIII ғасырлардағы феодализмнің дамуын түсіндіру үшін романтикалық теория ұсынылды, оның өкілдерінің пікірі бойынша, феодализм күйреген Рим Империясының тәртібінен пай¬да болды. Шынында да, империяның аяқ кезіндегі кейбір дәстүрлер феодалдықты еске салады. Бірақ бұл теория ешқашан Рим билігінде болмаған Германиядағы феодалдық құрылыстың қайдан пайда болғанын түсіндіре алмайтын болғандықтан, сәтсіз деп танылды. Осы негізгі талаптардың нәтижесінде, тарихпен айналысу қиялды дамытуға ықпал еткенімен, оны белгілі бір дәрежеде ұстауға үйретеді. Осы арқылы қиял тәртіпке келтіріліп, сенімді түрде пайдалана алатын біздің тыңдампаз құралымызға айналады.

Тарихты зерттеудің тәжірибелік мәні де зор, өйткені ол тарихи таным арқылы қазіргі заманғы адамға қажетті саналық қорды қурайды. Тарихтың негізгі фактілерін білмей тұрып, біз кез-келген кітаптың мазмұнын ғана емес, тіпті күнделікті газет беттеріндегі мәліметтерді сырт адамның көмегінсіз түсіне алмайтын жағдайға жетеміз.

Тәжірибелік пайдасынан басқа, тарихты зерттеу қызықты да. Адамдар бұрынғы уақытта адамзат өмірінде нелер болғанын білгісі келеді. Тарихтың мыңдаған жыл өмір сүруі — оған деген қажеттіліктің қаншалықты күшті екендігінің дәлелі. Жалпы білім осы ұмтылысты қолдауы тиіс, бұл ұмтылыстың негізгі қайнар көзі адамзат рухының ең жақсы қасиеттерінің бірі — білім алуға деген сүйіспеншілік.

Тәржімалаған Назарбек Қанафин

филология ғылымдарының кандидаты





МОХАНДАС КАРAМЧАНД ГАНДИ

(1869-1948 жж.)

М.К.Ганди — Үндістанның ұлт-азаттық қозғалысының көшбасшысы, күш қолдануды жоюдың уағыздаушысы, XX ғасырдың әлем таныған тарихи тұлғаларының бірі болып табылады. Ол нәсілшілдікке, отаршылыққа және зорлық-зомбылыққа қарсы, біздің заманымыздың осы негізгі үш революциясының негізін қаламаса да, бастамасын берген еді. Ұзақ ғұмыр кешкен ол, оз ісінің жетістікке жеткенінің куәсі болып, 1948 жылы, өзінің күш қолданбауды ұран еткен күресі енді-енді қуат алып келе жатқан шағында, осы тамаша адамның өмірі, террористің қолынан үзілген еді.

Мохандас Карамчанд Ганди, 1869 жылдың 2 қазанында, Үндістанның батысындағы Порбандар княздығында дүниеге келген. Оның әкесі Карамчанд Ганди де, оған дейін — атасы да, осы княздықтағы бас министр қызметін атқарған еді. Шешесі Путлибай аса діндар жан болған еді. Жас Мохандас класта да, спорт алаңында да, асқан қабілеттерімен ерекшеленбеген, қарапайым және ұялшақ бала болып өсті. Бірақ оның өздігінен жетілуге талабы зор болатын.

Бомбей университетіне түсу емтихандарын сәтті тапсырғаннан кейін, жас Ганди колледжге қабылданып, ал 1888 жылы адвокат мамандығын игеру үшін Англияға оқуға жіберіледі. Ол өзінің ұялшақтығын аяғына дейін Лондонда да жеңе алмаған еді. Ганди вегетариандық коғамның мүшесі болғаннан кейін, журналға арнап, біраз еңбектер жаза бастады. Сол кезері ол бірқатар теософтар, гуманистер және социалистермен танысты, олар Англиядағы викториандық дәуірдің құндылықтарына күмән келтіріп, рухани құндылықтардың материалды құндылықтарға қарағандағы басымдылығын және қарапайымдылықты уағыздады.

Үндістік иммигранттардың Оңтүстік Африкадағы адамның негізгі құқықтары үшін күресін Ганди 20 жыл басқарды, ол күрес өте ауыр болып, және де ұзаққа созылған еді. Сол жылдары, ол саяси қайраткердің мінез-құлқының өз нормаларын қалыптастырды. Дұрыс бағытта ма, әлде бұрыс бағыт ұстанып келе жатқанына қарамастан, өзінің партиясының жетістігі үшін күресу туралы кеңінен таралған тұжырымды Ганди бөліспейтін еді, ол әрқашан қанағатты болып, өзінің әріптестеріне де осы қасиетті баулуға тырысатын. Оның Натальдағы құрған Үндістан ұлттық Конгресі үнділік қауымның саяси және экономикалық құқықтарын қорғау құралы ғана емес, сонымен қатар ішкі жетілдірудің және бірліктің құралына да айналды.

Ганди өз халқының батыры болып қана қоймай, сонымен қатар оның қатал сыншысы да болған еді. Саяси қарсыласына қатал, бірақ ізетті болатын, сонымен катар оның санасы және жүрегін оятуға тырысатын. 1897 жылы, Үндістанға саяхаттан кейін, Натальге орала салысымен, оны ақ нәсілді адамдардың ұйымдасқан тобы ортаға салып, талап тастай жаздады. Лондондағы Британдық үкімет, Наталь билігіне айыптыларды жауапқа тарту жөнінде нұсқау берді, бірақ Ганди өзінің қарсыластарын айыптаудан бас тартты. Оңтүстік Африкада Ганди адамдарды кемсітетін заңдардың және қорлайтын нұсқаулардың жойылуына әрекеттеніп, қатігез теңсіздікпен күресуге барлық күш-жігерін жұмсады. Басқыншы еуропалықтар өздерінің саяси және экономикалық монополияларын сақтап қалуға барынша тырысты.

1906 жылы Трансвааль үкіметі, әрбір үндісті тіркеуге алуды талап ететін, адамның намысын қорлайтын заң қабылдады. Тіркелуді растайтын куәлігі болмаса, ол адам қамауға алынатын және қуғындалатын. Ганди бұл «қара заңға» бағынбауға шақырды. Дәл осы заңға қарсы күрес барысында, Ганди әлеуметтік және саяси езгіге қарсы, өзінің күрес әдісін ойлап тапты. Будан кейінгі жылдары да, бұл күрес әдісі кеңінен қолданыла бастады, бірақ бір нәрсе — бұл күрестің ашық және өшпенділік және қатыгездіктен ада болуы тиіс екендігі нақты анықталған еді. Басында, өзінін әдісіне сипат бере отырып, Ганди оған «дәртсіз қарсыласу» деген терминді қолданды, бірақ оны Англиядағы суфражистік қозғалыстың рухани және басқа зорлық-зомбылығымен баламалануы, көсемді қанағаттандырмай, әдіс басқа атауды — сатьяграха (ақиқатта табандылық) атын иемденді.

Оңтүстік Африкадағы сатьяграха 7 жыл бойы жалғасты. Ганди басқарған үндістер, намысын қорлайтын заңға бағынғанша, өздерінің бостандықтарын сарп етуді артығырақ көрді. Оларды ұрып-соғып, түрмеге қамады, ату жазасын да қолданды, бірақ олар нәсілшілдік заңға қайсарлықпен қарсы тұруын қоймады. Бұл жазалар үндістік қоныстанушылардың үлкен қайғысына айналғанымен, сонымен қатар Оңтүстік Африкалық үкіметтің абыройын да төкті. 1914 жылы, Оңтүстік Африканың премьер-министрі, генерал Смэтс үндістік қоныстанушыларының негізгі талаптарын қанағаттандыратын мәмілеге қол қойды. Енді Ганди үйіне қайтуға бет алды.

Толстойдың шығармашылығы Гандидің өмір танымына үлкен әсерін тигізді, жазушының шынайылығы мен ержүрек идеализмі, оны ортодоксалды діннің ықпалынан еркін болуға көмектесті. Көптеген мәселелерде — қазіргі замандық өркениет пен индустрияланудан жыныс мәселелері мен балалар тәрбиесіне дейін олардың көзқарастары өте тұстас болды. Бірақ, сонымен қатар Толстойдың кейбір тұжырымдарын Ганди кейіндері қайта тексеріп-зерттеп, қайта тұжырымдады.

Ганди Үндістанға 1915 жылдың қаңтар айында оралды. Ағылшындардың атқарушы билігімен алғашқы қақтығыстар Бихараның жұмысшылары мен шаруаларының өз құқықтарын қорғауына қатысты басталған еді, ал үкіметпен тура қақтығысқа, 1919 жылдың басында, үндістік қоғамның қарсыласуына қарамастан заңдастырылған, айтулы Роулеттің биллдері себеп болған еді. 1919 жылдың наурыз айында, Ганди сатьяграханы ең алғаш рет, өз елінің аумағындағы, азаматтық бағынбаушылық науқанын бастады, ол нағыз саяси жарылысқа әкеліп, ағылшын билігінің, сонымен қатар көптеген партиялар мен олардың көсемдерінің абыройын төккен еді. Үндістанның кейбір аудандарындағы зорлық-зомбылыққа байланысты оқиғалар, Гандиді сатьяграханы уақытша тоқтата тұруға мәжбүр еткен еді. Бірақ бірнеше ай өткеннен кейін, Пенджабта әскери жағдайдың енгізілуі және Түркиямен бейбіт келісіміне қатысты, биліктің, үнді халқының қоғамдық пікірін елемеуі, оны қайтадан саяси күресті жалғастыруға итермеледі.

Гандидің ширек ғасыр бойы беріп келе жатқан тағылымы мен атқарған істері тарихи үдерістің дамуына үлкен әсерін тигізгені анық. Әйгілі ағылшын тарихшысы - Арнольд Тойнби Гандидің атқарған қызметі оз халқына ғана игі болмай, сонымен қатар Ұлыбританияға да әкелген пайдасы мол, деп пікірін білдірген еді. «Ол ағылшындарға, Үндістанда әрі қарайғы билік құруға ешбір мүмкіндік бермеді, — дейді Тойнби, — сонымен қатар, ол ағылшындарға жанжалсыз және ішінен өшпенділік сақтаусыз кетуге, мүмкіндік берді... Ағылшындарды тап болған киын жағдайдан абыроймен шығуға көмектесуі арқылы

Ганди оларға үлкен кызметін тигізді, өйткені империяны басқаруға қарағанда, одан құтылу әлдеқайда оңайырақ емес пе?»

Өмір бойы, Ганди апта сайын шығатын баспа өнімдерін түзете отырып, заңгерлер мен журналистердің этикалық нормаларын қалыптастырды. Ол ресми дінге жиі тән болатын, басаң қағидаға деген шыдамсыздық пен адамгершілікке жатпайтын қасиеттерді ашуға тырысатын; кез-келген діни қағиданы «саналы түрде, жақсылап сынауға» тартатын. Өзінің діндарлығына қарамастан, Ганди Үндістанды дүниелік мемлекетке айналдыруға бар күшін салды. Ол Үндістандағы әділетсіз касталық жүйе мен «жанаспаушылық» институтына табандылықпен қарсы турды. Оның әйелдің қоғамдағы жағдайы жөніндегі көзқарастары біздің заманымыздың озық ойлы идеяларына сәйкес болып табылады. Сондай-ақ, Ганди Үндістандағы әйелдердің жағдайын түзету үшін барлық күш-жігерін жұмсады. Ол балаларды оқытудың жаңа әдістерін құрастырып және үндістандық білім беру жүйесін дамытуда көп жылдар бойы еңбек сіңірді.

Өзінің замандастары үшін Гандидің кейбір ойлары біртүрлі оғаш және мүмкін емес көрінгенімен, біздің заманымызда орынды бағаланды. Табиғатқа деген жанашырлық сезімінің болмауы бүгінгі күні ауқымы күннен—күнге өсіп келе жатқан экологиялық дағдарысқа әкеліп соқты. Сонымен қатар Гандидің сананы әумесерлікке ұшырататын, ішімдіктерден бастартуға шақырған үндеуін де назардан тыс қалдыруға болмайды. «Қарқынды индустриялану мен милитаризмнің» көрінісі және оның әлемге төндірген қаупі қазіргі кезде өзінің дәйегін тауып жатқандай — техникалық ілгерілеу, адамзаттың тіршілік етуінің өзіне үлкен қатер төндіретін, жоюлық күші жағынан теңдессіз қаруды ойлап тапты.

Гандиді өмір бойы толғандырып келген негізгі мәселе — адам¬дар қарым-қатынастарында күш қолданбау қағидасының ықпалын тереңдету және кеңейту болды. Гандидің уран салып келген рухани құндылықтар мен күш қолданудан бас тартуы сол заманның негізгі бағыттарына қарама-қарсы болып келді. Сонымен қатар ол бақылаусыз ұлтшылдықтың түбінде ненің жасырып жатқанын да аңғарған еді.

Гандидің халықтар арасындағы бейбітшілік пен достастығын қолдауы оның жақын досы және ізбасары Джавахарлал Неруді шиеленісті сейілдіру және өзара бейбітшілікте өмір сүруге шақырып, бейбітшілік аймағын кеңейтуге ұмтылуға шабыттандырды.

М.К. Ганди

МЕНІҢ ӨМІРІМ

Діншіл достарымның бірі күмәндана бастаған көрінеді, соны айтып, «мінажат күнімде» өзіммен ақылдасты. «Сізді осы бір алмағайым іске не итермелеп тұр екен?— деп сұраған ол менен.— Өмірбаян жазу — Батысқа тән дәстүр. Батыстың ықпалына ұшыраған жандар болмаса, Шығыста мұнымен шұғылданған бірде-бір адамды білмеймін. Сіз не жазбақсыз? Айталық, сіз бүгін қағидатты деген қағидаларыңыздан ертең бас тартасыз немесе болашақта бүгінгі жоспарларыңызды қайтадан қарайсыз. Сонда сіздің ұлағатты сөзіңізді басшылыққа алып жүрген адамдардың жаза басуы ықтимал емес пе? Осыдан мүлде бас тартқаныңыз немесе, тым құрыса, кішкене кідіре тұрғаныңыз жақсы-ақ болмас па еді».

Бүл дәлелдер маған біршама эсер етті. Алайда мен нақты өмірбаянымды жазайын деп те отырғам жоқ. Мен тек ақиқат жолындағы ізденістерімнің тарихын айтқым келеді. Ал мұндай ізденістер өмірімнің мазмұнын құрайтын болғандықтан, олардың әңгімеленуі, шындығында да, өмірбаян тәрізді бір нәрсе болып шығады. Дегенмен өмірбаянымның әр бетінде тек қана ізденістерім туралы айтсам да көпсінбеймін. Бұл жөніндегі әңгіменің оқырманға бірсыпыра пай¬да береріне сенемін, тым құрығанда соған сенгім келеді. Менің саясат саласындағы эксперименттерім қазірде Үндістанға ғана емес, сонымен қатар белгілі бір мөлшерде бүкіл «цивилизациялы» әлемге де аян. Мен үшін олар аса құнды нәрсе емес. Солардың арқасында алған «махатма» деген лауазымның да мен үшін мәні шамалы. Бұл лауазым мені жиі күйіндіретін, соның қай кезде сүйіндіргені тіпті есімде жоқ. Бірақ мен, әлбетте, саясат саласындағы кызметім үшін күшімді сарқа жұмсаған, бір өзіме белгілі діни ізденістерім жайында айтсам ба деймін. Егер ізденістерім шынымен діни сипатты деп ойласақ, онда өзімді-өзім мақтауға мұнда орын жоқ және әңгімем тек менің құлшылығыма ғана қолайлы болар еді. Неғұрлым көп ойланып, өткеніме көз жіберген сайын, соғұрлым өзімнің таяздығымды айқынырақ сезінемін.

Отыз жыл бойы мен бір нәрсеге — өзімді өзім тануға ұмтылдым. Мен құдайды бетпе-бет көргім келеді, «мокша» жағдайына жетсем деймін. Тек қана осы мақсатқа жету үшін өмір сүремін, талпынып, тіршілік етемін. Айтқандарым мен жазғандарымның бәрі, бүкіл саяси қызметім барлығы осы мақсатқа бағытталған... Бір адамның қолынан келетін нәрсе бәрінің де қолынан келетініне көзім жеткен, мен эксперименттерімді құпия сақтамаймын. Будан олардың діни маңызы кеми қоймас. Өзіне және жаратушыға ғана белгілі нәрселер бар. Оларды, әрине, жария етуге болмайды. Менің айтқым келіп отырған эксперименттерім басқа түрлі. Олар рухани немесе тіпті моральдық жайлар, өйткені діннің мәні мораль болып табылады.

Өмірнамамда мен діннің үлкендерге де, балаларға да бірдей түсінікті мәселелерін ғана сөз етемін. Егер оны ізетпен және сабырмен әңгімелеп бере алсам, онда ақиқат іздеген басқа да көптеген адамдар будан да әрі алға жылжу үшін жігеріне жігер қосады. Мен эксперименттеріме мұндайларды мүмкіндігінше дәл, мұқият және ойластырып жасағанмен, ешқашан өзінің қорытындыларын түбегейлі болсын демейтін, кайта ойлануға кең өріс қалдыратын ғалым тәрізді қараймын. Өзімді өзім сараптап, әбден тексердім, әр алуан психологиялық сәттерімді зерттеп, талдау жасадым. Дегенмен де менің қорытындыларым түбегейлі яки шүбәсіз болсын деуден аулақпын. Жалғыз-ақ кесіп айтарым мынау: маған олар өте дұрыс және казіргі кез үшін түбегейлі болып көрінеді. Егер бұл осылай болмаса, оларды мен кызметіме негіз етіп алмас едім. Бірақ аттап басқан сайын оларды не қабылдап, не қабылдамай, тиісінше әрекет етіп отырдым. Және әрекеттерім ақылыма сыйымды, көңіліме қонымды болып тұрғанында бастапқы қорытындыларымды берік ұстануым керек.

Егер мен үшін бар кеп теориялық қағидаттарды талқылауда болып тұрса, әрине, өмірбаянымды жазбас та едім. Ал мен бұл қағидаттардың әр түрлі жағдайда іс жүзінде қолданылуын көрсетуді мақсат еттім, сондықтан да жазуға кіріскелі отырған бұл тарауларды «Ақиқат жолдарындағы ізденістерімнің тарихы» деп атадым. Буған әдетте ақиқаттан өзгеше бірдемелер деп қарастырылатын күш көрсетпеу, үйленбеске ант ету және басқа мінез-құлық қағидаттарының қолданылуы жөніндегі тәжірибелерім енбек. Бірақ мен үшін ақиқат — өзге де көптеген қағидаттарды құрайтын басты қағидат. Бұл ақиқат — сөздегі ғана емес, сонымен қатар ойдағы шындық, біздің түсінігіміздегі шартты ақиқат қана емес, сонымен катар абсолюттік ақиқат, мәңгілік қағидат — құдай. Құдайға берілген анықтаманың санында шек жоқ, өйткені оның көрінуі де сан алуан. Олар мені таңданысқа және ықыласты тебіреніске бөлейді, енді бір сәтте қайран қалдырады. Дегенмен мен құдай деп тек қана ақиқатқа бас иемін. Оны әлі таба қойған жоқпын, бірақ іздеп жүрмін. Бұл ізденіс жолында бар асылымды құрбан етуге әзірмін. Егер қажет болса, өмірімді де қиямын.

Әйтсе де абсолютті ақиқатты танығанша, өз түсінігімдегі шартты ақиқатқа жүгінуге тиіспін. Осынау шартты ақиқат менің жол көрсетер темір қазығым болуы керек. Бүл жол ұстараның жүзіндей түзу де жіңішке болғанымен, мен үшін ол тез жеткізер, жеңіл жол болды. Осы жолдан таймағандықтан, өрескел қателіктерімнің өзі маған болмашы нәрседей көрінетін.

Бұл жол мені уайымнан құтқарды, сосын нұр шашқан сәулелі көңілмен алға жылжыдым. Бұл жолда абсолютті ақиқаттың, құдайдың болар-болмас нышанын жиі көретінмін, содан тек жалғыз сол ғана ақиқат, ал қалғанының барлығы жалған деген сенімім күн сайын арта түсті. Мұның қалай болғанын білгісі келгендер біліп алсын, егер қолдарынан келсе, олар менің эксперименттерімді, сонымен катар менің сенімімді қабылдап көрсін. Менің қолым жетер нәрсеге тіпті баланың да қолы жетеді деген кәміл сенімге келдім; мұны мен толық, негізде айтып отырмын. Бүл эксперименттердің өздері қаншалықты киын болса, оларды жасап көру соншалықты оңай. Олар менмен адамға мүлде түсініксіз, аңқау балаға әбден ұғынықты болып көрінуі мүмкін. Ақиқат іздеген жан тозаңнан да төмен тұруға тиісті. Тозаңды бәрі таптайды, ал ақиқат іздеген жан тозаң тұтып, шаң басқандай, көмпіс болу керек. Тек сонда ғана болмаса, оған дейін ол ақиқаттың ұшқынын да көре алмайды. Бұл Васишта мен Вишвамитраның сөйлескен сөздерінен айдан анық көрінеді. Христиан мен ислам діндері де мұны толық қуаттайды. Егер оқырманға менің сөздерім асылық айтқандай болып көрінсе, онда эксперименттерімнен бір қате кеткені және менің көргенім ақиқаттың нышаны емес, сағым ғана болғаны. Мендейлердің жүзі құрбан болса да мейлі, тек ақиқат үстем бола берсін. Мен сияқты адасқан пенделердің ісіне баға бергенде, ақиқаттан қылдай да таюға болмайды.

Мен әңгімелеген эксперименттерді тек мысал ретінде қараған жөн. Олармен танысып алғаннан кейін, әркім де қабілеті мен бейіміне қарай өз тәжірибелерін жасауына болады. Келтіргелі отырған мысалдарым осындай ескертпемен, шынында да, пайдалы болар деп ойлаймын, өйткені мен айтылуға тиісті жағымсыз нәрселерді жасырып яки бүрмелеп қалғалы отырған жоқпын. Оқырманға өзімнің барлық қателіктерім мен кемшіліктерімді айтармын деген үміттемін. Мақсатым — өзімді жақсы атты қылып көрсету емес, сатьяграха бағытындағы ізденістерімді әңгімелеу. Өзіме өзім баға бергенде, ақиқаттай қатаң болуға тырысып бағамын және өзгелердің де осындай болғанын қалаймын. Өзімді өстіп таразылап, Сурдас сияқты саңқылдайын:

Жексұрын, кесір мен өзім,

Оңбаған жанмын не шара.

Жаратқаннан безіндім,

Опасыз болып соншама.

Өйткені өзім бастау алған және айдан анық білемін, менің әрбір деміме дейін қадағалап отырған одан әлі де алыс тұрғаным — мен үшін мәңгілік азап. Одан мені алыстатқан берекесіз күйбеңдерім екенін де білемін, бірақ әлі де олардан босай алар шамам жоқ.

Түзету түзетем деген адамымен ешқашан тым жақын қарым-қатынаста болмауы керек. Шынайы достық дегеніміз — бұл дүниеде сирек кездесетін жан жақындығы. Тек мінездері бірдей адамдардың арасындағы достық қана ұзағынан әрі баянды бола алады. Достар бір-біріне ықпал етеді. Сондықтан достық түзеуге жол бере қоймайды. Жалпы аса көп жақындықтан аулақ болу қажет деп ойлаймын: адам баласы жақсылықтан гөрі жамандықты анағұрлым тезірек қабылдайды. Ал құдай деген адам жапа-жалғыз қалу керек немесе бәрін де дос етуі керек. Бәлкім, мен қателесіп те тұрған шығармын.

Антқа түсінік беру — бүкіл дүниедегі дау-шардың сарқылмас көзі. Ант қалай анық баяндалса да, адамдар оны өңін айналдырып, өздерінің мақсаттарына пайдалы етіп бұрып алуға тырысады. Және байлар да кедейлер де, князьдер де, шаруалар да - барлығы да осылай істейді. Өзімшілдік олардың көзін байлаған, содан пайымдаудың екі ұштылығын пайдаланып, олар өздерін өздері алдайды әрі құдайды да, бәрін де қайтсем алдаймын деп жүреді. Кімге ант берсең, соның ойындағыдай етіп беру керек деген алтын қағиданы ұстау қажет. Егер екі түрлі түсінік туса, анағұрлым әлсіз жақтың түсінігін қабылдау керек деген екінші қағида бар. Осы екі қағидадан бас тарту дау-шарға әрі жалғандыққа апарып соқтырады. Ақиқатты шын іздеген жан қиналмай-ақ алтын қағиданы ұстанады. Ол антты түсіну үшін ғалымдардың ақыл-кеңесін қажет етпейді.

Қашан болсын айтқаныма немесе жазғаныма өкінгенім есімде жоқ. Осы өзгешеліктің аркасында өзімді көптеген сәтсіздіктерден және артық уақыт жұмсаудан сақтадым. Тәжірибе маған үнсіздік — ақиқат жолын қуған адамның рухани ұстамдылық белгілерінің бірі екенін корсетті. Шындықты асырып айтуға, мүлде айтпай қоюға немесе өңін айналдырып айтуға бейім тұру — саналы түрде болсын немесе санадан тыс болсын — адамның табиғи әлсіздігі, ал үнсіздік бұл әлсіздікті жеңу үшін қажет. Аз сөзді адамның сөзі мағынасыз болуы екіталай: өйткені ол әр сөзді таразылап отырады. Адамдардың басым көпшілігі сөзге ұстамды бола бермейді. Жиналыстың төрағасына сөз сұрап хат тоғытпаған бірде-бір жиналыс әлі болған емес. Ал тілегі қанағаттандырылса, әдетте шешен кесімді уақыттан асыра сөйлеп, қосымша уақыт сұрайды, руқсатсыз да сөзін жалғастыра береді. Мұндай сөздің жұртқа пайда берері неғайбіл. Бұл, негізінен, уақытты босқа шығындау.

Мен индуизммен және дүниедегі басқа да діндермен үстірт танысып шықтым, бірақ өмірдің алдыма тартар сын сағаттарында сүрінбеске мұның жеткіліксіз екенін білдім. Адам белгілі бір кезге дейін алдынан не күтіп тұрғанын, қандай-қандай өткелектерден өтерін сезбейді де, білмейді де. Егер ол дінге сенбейтін адам болса, онда аман қалғандығын жағдайдан деп есептейді. Егер дінге сенетін адам болса, онда өзін құдай құтқарды дейді, және дінге ден қойғандығымның немесе құлшылық қылғандығымның арқасында құдайға жақтым деген қорытынды шығарады. Бірақ құтылған сәтінде ол құлшылық қылғандығы ма, әлде басқа бірдеңе ме —өзін не құтқарғанын білмейді. Құлшылық қылған иесінің күшін соншалықты арка тұтқан адамдар сол күштің күлі көкке ұшқанын көрмеді ме екен? Сындарлы сәтте діни дәріс тәжірибеге қарағанда жай нәрсе болып көрінеді.

«Құдай сақтады» деген сөздің қазір мен үшін мағынасы тереңірек екенін білемін, дегенмен оның толық мағынасына әлі де өрем жетпейтінін сеземін. Оны толығырақ түсінуге тек қана молдау тәжірибе көмектесе алады. Бірақ мен өткен барлық өткелектерден: рухани өмірде, заң қызметкері болған кездерімде, әр түрлі ұйымдарда жетекшілік кызметте жүрген кезеңдерде, саясат саласында — бәрінде де мені құдай құтқарды деп айта аламын. Бар үмітім үзілгенде, «жан бал асы жәрдем етіп, жұбата алмас жағдайда» әлдеқайдан көмек көретінімді байқап жүрдім. Тілек тілеу, құдайға құлшылық ету, дұға оқу — діни соқыр сезім емес. Бұл ішкен-жегенге, жүріп-тұрғанға қарағанда анағұрлым анық әрекеттер. Асыра сөйлемей-ақ, тек қана солар анық, ал қалғандарының бәрі анық емес деп айта аламын.

Құдайға құлшылық ету немесе дұға оқу — шешендіктің яки құрмет көрсетудің нәтижесі емес. Олар жүрек қалауы. Сондықтан егер «бір ғана махаббатқа толы» жан тазалығына жетсе, егер барлық ішекті бір ғана дұрыс күйге келтірсе, олар «діріл қағып, көзге көрінбей, әуенге балқып кетеді». Дұға сөзді қажет етпейді. Ол өзі қандай да болсын сезімдердің ықпалына қарамайды. Дұға оқу — құлқыннан арылудың мәңгілік құралы екендігіне титтей де күмәнім жоқ. Бірақ ол шып-шырғасыз шүкіршілік етумен үндесіп жатуы керек.

Таныстарымның көбі мені құдайға құлшылық етіп сыйынуыма қайран қалды.

Сіз біздің діннің кереметін түсіне алмайсыз. Сіздің айтып отырғаныңыздан шығар қорытынды — ағаттықтарыңызды сәт сайын сараптап отыруыңыз керек, әрдайым қателіктеріңізді түзеп, күнәңізді жуып отыруға тырысуыңыз қажет. Бүйтіп ғұмыр кешуге бола ма? Бәріміз де күнәһармыз деп есептейсіз. Енді біздің діннің жетістігін ұғыңыз. Біз жетілем деу, күнәні жуып кетірем деу — бекершілік деп есептейміз. Дегенмен де күнәмізді жуып-шайып жатамыз. Күнә арқалап жүруге адамның әлі келмейді. Бірақ біз оны Иисусқа арта аламыз. Құдайдың пәк перзенті сол ғана. «Кімде-кім өзіне сенсе, соның ғұмыры бақи болады» деген ол. Құдайдың шапағаты шексіз болатыны осы. Иисустың жуатындығына сенгендіктен, өз күнәміз бізге тұсау болмайды. Біз күнәға батуға тиістіміз. Бұл дүниеде күнәһар болмауға лаж жоқ. Сондықтан да Иисус азап тартып, біз үшін адамзаттың күнәсын жуды. Оның ұлы өтеуін ием қабыл алса, тек соның ғана ғұмыры бақи болмақ. Өзіңіздің нендей мазасыз тірлік етіп жүргеніңізді әрі біздің ғұмырдан қандай үмітіміз барын ойланыңыз.

Бұл сөз мені тіпті сендірген жоқ.

— Егер барлық христиандардың мойындап жүрген діні осы болса, онда оны қабылдар жайым жоқ. Күнәға батып, оны кайтып жуам демеймін. Мен сол күнәнің өзінен немесе, дәлірек айтқанда, күнә туралы ойдан арылуға тырысамын. Бұл мақсатқа жетпейінше тыным таппауға бармын, — деп ізетпен жауап бердім.

Қоғамдық ұйымдар жұртшылықтың қолдауымен және қаржысымен құрылады. Мұндай қолдаудан айрылған жерде, олар ұйым болып турар еркін де жоғалтады. Сол кезде тұрақты қаржының есебінен жұмыс істеп тұрған ұйымдар көбінесе қоғамдық пікірді елемейді және жұртшылықтың мүдделерге қайшы келетін әрекеттері үшін жиі жауапкершілікке қалады. Біздің елде мұндайға аттап аяқ басқан сайын ұшырасып отырамыз. Кейбір діни ұйымдар оз қызметі туралы жұртшылықтың алдында есеп беруді қойып алды. Дүние-мүлікті басқарып жүрген, сенім білдірген адамдар шындығында осы дүние-мүліктің меншікті иелеріне айналды және ешкімнің алдында ешқандай да жауапкершіліктері жоқ. Қоғамдық ұйымның бүгінгі күннің мүдделерімен өмір сүруге тиісті екеніне сенімдімін. Табиғаттың тіршілігі солай. Жұртшылықтың қолдауын таппаған ұйымның осылай болғандықтан да өмір сүруге қақысы жоқ. Ұйымның қаржысына жыл сайын жарна төлеп отыру оның беделін және басшыларының адалдығын тексеру болып табылады; сондықтан мен әрбір ұйым осындай тексерістен өтуге тиіс деп есептеймін. Алайда мені дұрыс түсінсе екен деймін. Өздерінің табиғаттарына қарай уақытша негізде жұмыс істеп тура алмайтын ұйымдарға ескертпелерімнің қатысы жоқ. Бұл арада мен жылма-жыл ерікті түрде төленетін жарналардың есебінен жұмсалатын күнделікті шығындарды айтып отырмын.

Анттың нағыз бостандыққа барар жолды жаппайтыны былай тұрсын, қайта соған жол ашатынын ұқтым. Бұл уақытқа дейін табандылықтың жоқтығынан, өзіме және құдайдың рақымына сенбегендіктен, жетістікке қолым жетпеген. Сондықтан ақыл-ойым буырқанған күдік теңізінде тентіреп жүрді. Адамның ант беруден бас тарта отырып, алдау-арбауға ұрынатынын ұқтым. Ант болса бетімен кетушіліктен арылып, нағыз бір ғана некелі жұптық өмірге апаратын жол тәрізді. «Күш салатыныма сенемін; ант беріп басымды байламаймын» деу — әлсіздіктің ауаны және одан неден бас тартам десе, сол тілекке деген опасыздық та байқалады. Түбегейлі шешімге келудің қиындығы неде? Шағып алатынын білемін, жыланға жоламаймын деп ант бере тура, мен одан жай ғана қашуға күш салмаймын. Жай ғана қашуға күш салудың өліммен тең екенін білемін, өйткені ол — көзге көрініп тұрған нәрсені — жыланның міндетті түрде шағып алатынын елемеу. Егер тек қана күш салатынымды қанағат етсем, демек, менің белгілі бір әрекеттің қажеттілігін жеріне жеткізе анықтап алмағаным. Бізді көбінесе: «Айталық, болашақта көзқарасым өзгереді делік, сонда қалай мен ант беріп, басымды байлауым керек?» деген күдік шошыта береді. Бірақ мұндай күдік көбінесе белгілі бір нәрседен бас тартудың қажеттілігіне айқын түсініктің жоқтығын көрсетеді. Міне, сондықтан да Нишкулананд:

Әлденеден жиіркенбей безгенің

Бара да қоймас ұзаққа, — деп әндеткен.

Демек, баз кешу анты — құлықсыздықтың табиғи әрі міндетті түрдегі нәтижесі.

Адам мен оның қылығы — екеуі екі бөлек нәрсе. Жақсы қылық мақталып, жаман қылық датталып жатса да, адам баласы жақсы әлде жаман қылық көрсеткеніне қарамастан, лайым жағдайға байланысты ілтипатқа яки аяушылыққа қашанда лайық. «Күнәһардан емес, күнәдан жирен» деген қағиданы түсіну жеңіл болғанымен, орындау сирек. Бүкіл дүние жүзіне өшпенділіктің уы жайылып бара жатқаны, міне, осыдан.

Ахимса — ақиқат ізденістерінің негізі. Егер ахимса қағидаттарына негізделмесе, бұл ізденістердің зая кететініне күн сайын көз жеткізуге мүмкіндігім бар. Қандай да бір жүйені айыптап, оған қарсы күресуге әбден болады, бірақ оның авторын айыптап, соған қарсы күресу — өзіңді өзің айыптап, өзіңе өзің қарсы күрескенмен пара-пар. Өйткені бәріміз де шамаласпыз, бәріміз де бір ғана жаратқанның перзенттеріміз, бәріміздегіні құдай берген қуатта да шек жоқ. Адамзат баласына кемсіте қарау — осы құдай берген қуатқа да кемсіте қарау және сонысымен тек, осы адамзат баласына ғана емес, сонымен бірге бүкіл дүниеге қастық қылу деген сөз.

Әр текті, әр дінді адамдармен ұшырасумен өмірімде оқиғадан оқиға туып жатты. Мен жақындарым мен жаттарыма, отандастарым мен шетелдіктерге, ақ нәсілділер мен буратаналарға, индустар мен мұсылмандар ма, парсылар ма, христиандар ма, әлде иудалар ма — басқа діндегі үнділерге әрдайым бірдей қарадым. Сенімді түрде айтамын, оларды алалауға жүрегім дауаламады. Мұны мен өз еңбегім дей алмаймын, өйткені ахимса (қарсыласпау), брахмачария ар тазалығы), апариграха (қанағатшылдық) және басқа негізгі ізгіліктерді ұстануға үнемі тырысып, соған өзімді саналы түрде тәрбиелеп жүргенменен бұл менің тарапымнан болған қандай да бір күш салудың нәтижесі емес, мінезімнің қасиеті.

Оқырманға кітапты қалай жазатынымды әңгімелегім келеді. Мұны жаза бастағанымда белгіленген жоспарым болмаған. Тәжірибелерім жайында әңгімелегенде негізге алып отырарлықтай күнделік яки документтер де жоқ. Мен рухымның ыңғайымен жазамын. Барлық ойымды және саналы әрекеттерімді рухым бағдарлайтынын анық білмеймін, бірақ маңызды деген және елеусіз көрінген іс-әрекеттерімді талдап қарағанда, солардың бәріне рухым бағдар беріп отырғанын сеземін.

Мен оны көрген емеспін, білмеймін. Барлық адамдар сияқты құдайға сенемін және наным-сенімім мызғымайтын болғандықтан, оны тәжірибемен тең көремін. Алайда наным-сенімді тәжірибе деп анықтау — ақиқаттан ауытқу деген соз, сондықтан да, сірә, дұрысырақ айтқанда, құдайға деген наным-сенімімді сипаттауға сөз таба алмаспын.

Бұл кітапты неліктен рухым қалай десе, солай жазамын деп есептейтінімді, байқауымша, енді біршама жеңіл түсінуге болатын шығар. Мұның алдындағы тарауды жазуға кіріскенімде, алдымен оған осы тараудың атын қойып едім, бірақ жұмыс барысында еуропалықтармен жасаған қарым-қатынастарымның нәтижесінде жинақтаған тәжірибем туралы әңгімелемес бұрын алған сөз секілді бір нәрсе жазу қажеттігін сездім де, тараудың атын өзгерттім.

Ал енді осы тарауды бастай бере, алдымда тұрған жаңа бір көпті көрдім. Ағылшын достарым туралы сөз еткенде, нені айтып, нені қоюым керек? Егер қажетті деректерді айтпай кетсем, ақиқатқа нұқсан келеді. Ал қандай деректердің қажетті екенін бірден анықтау киын, өйткені мен тіпті осы кітапты жазудың қажеттілігіне де сене алмаймын.

Барлық өмірбаяндардың жетімсіздігі неде екенін қазір мен анық түсінемін (бұл туралы баяғыда бір оқығаным бар). Саналы түрде бұл кітапта есімде қалғандардың бәрін бірдей баяндамаймын. Ақиқат мүддесі үшін не туралы әңгімелеп, не нәрсені үнсіз қалдыру керек екенін кім айта алады? Өмірімнің оқиғалары туралы жетімсіз бір жақты айтқандарым сот үшін қаншалықты бағалы бола қояр екен? Егер менен кез келген дүбара қым-қиғаш жауап алса, бәлкім, жазып кеткен оқиғаларыма анағұрлым мол сәуле төге алар еді, ал егер жауап алумен сыңаржақ сыншы айналысса, онда оның тіпті «талаптанғандарымның көбін негізсіз» деп тауып, масаттануы да мүмкін.

Мен өмірбаянымды сыншыларды риза қылу үшін жазбаймын. Мұны жазғанымның өзі де ақиқат ізденісі. Бұл өмірбаянымның мақсаттарының бірі, әрине, қызметтес жолдастарымның біршама көңілдерін көпшітіп, ойларына азық ету.

Діншіл адам өзін қалай құдайдай көрсе, өзгені де солай көргені жон және қайырымды адамдардың ортасында әбден еркін өмір сүре білуге тиіс деп есептедім. Ал еркін өмір сүруге бейімділікті мұндай таныстықтардан кашқақтамай, қайта соған ұмтылып, кызмет ету рухын сіңіріп әрі сонымен бірге оның ықпалында кетпей-ақ қалыптастыруға болады деп есептедім.

Бұл Раскиннің «Соңғы межеде» дейтін кітабы болатын.

Бұл менің Раскиннің шығармасын бірінші рет оқуым еді. Оқу оқып жүрген жылдары мен, шындығында, оқулықтардан басқа ештеңе оқыған жоқ едім, ал кейіннен қызметімнен бас ала алмай, оқуға уақыт та таба алмадым. Сондықтан коп оқыдым деп мақтана алмайтынмын. Дегенмен осылай амалсыз шектеліп қалғандығымнан көп нәрсе жоғалта қоймадым-ау деп ойлаймын. Керісінше, аз оқып, оқығанымды жақсылап қорытуға мүмкіндік алғандаймын. «Соңғы межеде» кітабы менің өміріме шұғыл да ықпалды өзгеріс әкелді. Кейіннен оған «Сарводая» (Баршаның игілігі) деген ат қойып гуджарати тіліне аудардым.

Мен Раскиннің бұл ұлы шығармасынан көрініс берген өзімнің кейбір көкейкесті сенімдерімді таптым білем. Оның мені осыншалықты баурап алып, өміріме төңкеріс жасағаны сондықтан. Кімде-кімнің бойында адам көкірегіндегі жасырын жатқан жақсылықты оятатын күш болса, сол — ақын. Ақындар барлық адамға бірдей эсер етпейді, өйткені адамдардың барлығы бірдей дәрежеде жетілмеген.

Раскиннің кітабындағы негізгі қағидалар, менің түсінігімше, мыналарға саяды: 1. Жеке адамның игілігі баршаның игілігінен туады. 2. Заң қызметкерінің жұмысы мен шаштараздың жұмысының қадірі бірдей, өйткені еңбегімен күн көріске ақы табуға бәрінің де еріктері бірдей. 3. Диқан мен қолөнершінің өмірлеріндей, тек қана еңбекпен өмір сүру керек.

Бұл қағидаттардың біріншісін білетінмін. Екіншісін бұлдыр түйсінетінмін. Үшіншісі ойыма келмепті. Раскиннің кітабы маған екінші және үшінші қағидаттардың мәні біріншісінде екенін ашық күндей айқындап берді. Таң ата осы қағидаттарды өзім үшін жүзеге асыруға дайын болып орнымнан тұрдым.

Иоганнесбургтегі оқиғалар өзімді өзім тазартпақ ниетімді, былайша айтқанда, сатьяграханың даярлық сатысына айналдырып жіберді. Енді байқаймын, брахмачарияға ант беріп, шырқау шегіне жеткен өмірімнің басты оқиғаларының барлығы мені ептеп осы қозғалысқа әзірлей беріпті. «Сатьяграха» деп аталатын қағидат термин ойлап табылмастан бұрын пайда болған. Алғашқы уақытта мұның не екенін өзім де білмедім. Бұл қағидатты гуджарати тілінде сипаттау үшін біз бастапқыда «бәсең қарсылық» деген ағылшын сөзін пайдаландық. Бірақ бірде еуропалықтармен әңгіме үстінде «бәсең қарсылық» термині мағынасының тым тар екендігіне, оның астарында әлсіздің әлдіге қарсы қолданатын құралы деген ұғым тұрғанына, бір өшпенділік тұрғандай және ол түптің түбінде күш көрсетуге айналып кететіндей бірдеңе барына көз жеткіздім. Мен жалған түсінік тудырмайын әрі үнді қозғалысының шынайы табиғатын түсіндірейін деп ұйғардым. Үнділердің өз қозғалыстарының мәнін ашу үшін өздері жаңа сөз тудыруға тиісті екендігі айдан анық.

Бірақ қалай қармансам да мен бұл сөзді таба алмадым. Содан барып «Индиан опинион» оқырмандарының арасында осы мағынадағы ең таңдаулы ұсынысқа бәйге жарияладым. Маганлал Ганди «сатаграха» (сат — шындық, аграха — кәміл) деген сөз ойлап тапты да, бірінші сыйлықты алды. Сөз мағынасын түсініктірек етуге тырысып, мен оны «сатьяграха» деп өзгерттім, содан бері бүл термин гуджарати тілінде біздің қозғалысымызды білдіретін болды.

Сатьяграха тарихы іс жүзінде Оңтүстік Африкадағы одан арғы бар өмірімнің және бәрінен бұрын Африка құрылығында жүрген кезеңдегі ақиқат жолындағы ізденістерімнің тарихына саяды.

Мен бұрын да анда-санда, бірақ тек қана денсаулыққа бола ораза ұстайтынмын. Оразаның өзімді өзім тежеу үшін қажеттігін өзімнің бір сыйлас адамымнан білдім.

Не қилы қиын анттарды сақтай білетін вишнуит әулетінен туған соң, Үндістанда жүргенімде-ақ экадаши және басқа оразаларды ұстағанмын, бірақ мұны шешеме жай ғана еліктеуден және ата-анама жақсы атты көрінуге тырысқаннан істеуші едім.

Ол кезде мен оразаның ықпал ететініне түсінбейтінмін және онысына сенбейтінмін. Дегенмен жоғарыда атап өткен сыйлас адамымның брахмачария антын сақтауды үміт етіп, ораза ұстап, пайдасын көріп жүргенін байқап, одан үлгі алдым да, экадаши оразасын ұстай бастадым. Индустар, рәсім ретінде, ораза күні сүт ішіп, жеміс жейді, ал мұндай оразаны мен күн сайын ұстайтынмын. Сондықтан ораза ұстағанда мен енді тек су ғана ішетін болдым.

Балалардың рухани тәрбиесі олардың дене тәрбиесі мен ой өрісін жетілдіруге қарағанда анағұрлым киын шаруа болып шықты. Рухани тәрбие ісінде діни кітаптардан үмітім аз еді. Әрине, әрбір оқушы өз діндерінің негіздерімен танысуға тиісті және қасиетті жазулардан жалпы түсініктері болу керек деп есептедім, сондықтан да балаларға осындай білім беруге тырысып, қолымнан келгеннің бәрін жасадым. Бірақ бұл, менің пікірімше, парасаттылыққа баулудың тек бір ғана жағы еді. Рухани тәрбиенің ерекше міндет екенін мен Толстой фермасындағы балаларды оқытуға кіріспестен көп бұрын-ақ түсінгенмін. Адамның жан дүниесін жетілдіру — оның мінезін қалыптастырып, құдайды және өзін өзі танып-білу бағытындағы жұмыстарға даярлау деген сөз. Рухани тәрбиесіз кез келген оқудың пайда бермейтініне және тіпті зиянды болып шығуы мүмкін екендігіне көзім жеткен.

Маған адамның өзін-өзі тек өмірінің төртінші сатысында ғана, яғни санньяс сатысында ғана танып білуі мүмкін деген қате түсінік те мәлім. Алайда жұрттың бәрі біледі, осы бір баға жетпес тәжірибеге даярлық жасауды өмірінің соңғы сатысына қаратқан жан өзін-өзі танып-білуге емес, кәрілікке жетеді, ол екінші, бірақ енді бақытсыз балалықпен пара-пар әрі бұл дүниеде өлмешінің күнін көргенмен тең.

Есімде жақсы сақталыпты, ол кезде бұл ойларды нақ осы сөздермен білдірмегенмен, оқу оқытумен шұғылданып жүрген кездерімде, яғни 1911-1912 жылдары осындай көзқараста болатынмын. Балаларға рухани тәрбиені қалай беруге болады? Мен балаларды гимндерді жаттап алып айтуға мәжбүр еттім, оларға уағыз айтар кітаптарды оқып бердім. Бірақ мұның бәрі мені аса қанағаттандыра қоймады. Балалармен етене жақындаса келе, рухани тәрбиені кітаптың көмегімен бермеу керек екенін түсіндім. Дене тәрбиесі үшін дене шынықтыру жаттығулары қажет болатындығы тәрізді, парасаттылыққа баулу үшін парасат жаттығулары керек, рухани тәрбие тек жаттығулар жасау арқылы ғана жүзеге аспақ. Бұл жаттығуларды іріктеу бүтіндей мұғалімнің қалай өмір сүретініне әрі мінезіне байланысты. Мұғалім оқушыларының арасында жүре ме, жоқ па — оған қарамастан өзін-өзі абайлап ұстауға тиісті.

Мұғалім тіпті оқушыларынан бірнеше миля жерде тұрып жатса да, өзінің өмірімен оқушылардың жан дүниесіне ықпал ете алады. Егер мен өтірікші болсам, балаларға шыншыл сөйлеуді үйрете алмас едім. Қорқақ мұғалім ешқашан өзінің оқушыларын жүректі етіп шығара алмайды, ал өзін-өзі тежеуден аулақ адам ешқашан оқушыларға мұның игі ықпалын бағалай білуді үйретпейді. Мен өзіммен бірге тұрып жатқан ұл-қыздарға бірден-бір көрнекі үлгі болуға тиісті екендігімді ұқтым. Сөйтіп, олар менің оқушыларым болды, мен де тым құрыса солар үшін өнегелі әрі адал болуға міндетті екенімді білдім.

Адам өзінің парызын үнемі бірдей анық байқай бермейді ғой. Ақиқат жолын қуған жан көбіне-көп көзсіз қармануға мәжбүр болады.

Ахимса — бәрін қамтитын қағидат. Бәріміз де химсаның отына түсер дәрменсіз пақырлармыз. «Біреу өлмей біреудің күні жоқ» деген мәтелдің терең мағынасы бар. Адам саналы түрде болсын немесе ойланбай істесін, әйтеуір химса жасамайынша бір минут та тура алмайды. Оның өмірінің өзі — ішіп-жейтіні, жүріп-тұратыны — тұрған бойы химса, мүлде елеусіз болса да өмірдің бұзылуы. Сондықтан ахимсаның жолын қуған адамның барлық әрекеттерінің негізінде жанашырлық жатса, егер ол тіпті ең бір елеусіз деген жан иелерін жоюға барынша абай болса, оларды құтқаруға тырысса және сөйтіп, химсаның жан алардай тегеуірінінен босануға тынымсыз ұмтылып отырса, сондай жағдайда ол өзінің сеніміне берілген қалыпта қалады. Ол үнемі бұрынғыдан да тежемдірек бола түседі және бұрынғыдан да көп жанашырлық сезімін ұялатады бірақ сыртқы химсадан ешқашан толық босана алмайды.

Сосын, ахимса жалпы бүкіл тіршіліктің бірлігі болғандықтан, бір адамның жасаған қателігі барлығына да салқынын тигізбей тұрмайды, ал бұл — адам химсадан толық босана алмайды деген сөз. Ол қоғамның мүшесі болып жүрген соң, сол коғамның өзі тудыратын химсаға қатыспай тұра алмайды. Екі халық соғысып жатқанда, ахимсаның жолын қуған адамның парызы — соғысты тоқтату болмақ. Бүл парызды өтеу әлінен келмейтін, соғысқа қарсы тұрар қайраны жоқ, даярлықсыз адамның оған қатысып, өзін, өзінің халқын және бүкіл дүние жүзін соғыстан азат ету үшін жан-тәнімен тырысуына болады.

Ереуілдің қандай жағдайда сәтті болатынын түсіндірдім:

1. Ешқашан күш көрсетпеу керек.

2. Азғырушыларға ешқашан тіл тигізбеу керек.

3. Қайткенде де қайырымдылықтың шылауында қалмау керек.

4. Ереуіл қанша уақытқа созылса да, табандылықтан таймау керек және ереуіл кезінде қандай да бір басқадай адал еңбекпен нан тауып жей тұру керек.

Қолмен тоқитын станокты немесе өздігінен иіретін ұршықты 1908 жылға дейін көре қоймаған шығармасын, сол жылы «Хинд сварадж» кітабымда мен оларды Үндістанның жаппай жарлы-жақыбайлы елге айналып бара жатқандығына қарсы қолданар оңтайлы құрал деп атап көрсеткенмін. Үндістанды бұқараның еңсесін езген қайыршылықтан құтқаруға не көмектесетінін, сварадж орнатуға қолайлы құралдың не екенін — барлығын осы кітабымда дәлелдегенмін.

Мен өзімнің ізденістерімді ардақ тұтамын. Оларды ақтай алдым ба — білмеймін. Бар айтарым — шыншылдықпен әңгімелеп беру үшін аянып қалған жерім жоқ. Ақиқатты көз алдыма елестетсем, оны қалай түсінсем, нақ солай суреттеуге тырысып отырдым. Бұл еңбек айтуға тіл жетпестей етіп көңілімді демдеді, өйткені ол әрі-сәрі болып жүргендерге Ақиқат пен ахимсаға деген сенім ұялатар деп үміттендім.

Жан-жақты жүргізген тәжірибем Ақиқаттан өзге құдайдың жоқтығына көзімді жеткізді. Және егер бұл кітаптың әр беті оқырманға Ақиқатты түсінудің бірден-бір жолы ахимса екендігін көрсете алмаса, онда кітап жазған еңбегім зая кетті деп ойлаймын. Және тіпті төгілген маңдай терім еш болып шықса да, оқырман біле жүрсін, буған улы қағидат емес, тандап алған жолым кінәлі. Өйткені ахимсаға деген талпыныстарым неше жерден шынайы болғанменен, олар әлі де жетілмеген, жеткіліксіз. Сондықтан көзім шалып қалған ақиқаттың жылт еткен болмашы сәулелері күн сайын көріп жүрген күн шапағынан миллион есе күшті, айтып жеткізгісіз ақиқат шұғыласын ашатын ойды білдіре алар ма екен. Менің көріп, білгенім — бар болғаны осы бір орасан зор жұлдыздың көмескі жыпылықтағаны ғана. Бірақ кәміл сеніммен айта аламын, бүл да менің ізденістерімнің жемісі, тек ахимсаны толық танығанда ғана ақиқатты әбден анық көруге болады. <...>

Баршаға ортақ әрі барлық жерде де кездесетін ақиқат рухын зерделеу үшін барып тұрған жексұрын жанды — өзіңді өзің сүйе білу керек. Және буған талпынған адам өмірдің қай қырынан болсын шеткері қала алмайды. Міне, сондықтан да ақиқатқа берілгендігім мені саясат саласына әкелді және биттей де күмілжімей, сонымен бірге барынша ізеттілікпен айта аламын, діннің саясатқа ешқандай қатысы жоқ дейтін адам діннің не екенін білмейді.

Адамның өзін-өзі тазартпайынша жан атаулымен бірігуі мүмкін емес. Онсыз ахимса заңын сақтау бос арман болып қалады. Жаны таза болмаған жан құдайды ешқашан түсінбейді. Сондықтан адамның өзін-өзі тазартуын барлық қызмет саласындағы тазаруы деп ұққан жөн. Және тазару өте жұғымпаз болып келеді: бұл маңайындағылардың да тазаруына сөзсіз апарады.

Бірақ адамның өзін-өзі тазарту жолы азапты да ауыр жол. Кіршіксіз тазалыққа жету үшін оның ойында, сөзі мен ісінде әділдік болып, махаббат пен ғадауат, жақындық пен жаттық секілді кереғар құмарлықтардан жоғары тұруы керек. Қажымай, қайтпай үнемі талпынып жүргеніме қарамастан, мен осы бір үш жақты тазалыққа — ойдағы, соз бен істегі тазалыққа әлі де болса жете алмағанымды да білемін. Міне, сондықтан да адамдардың мақтағаны мені қуанта қоймайды. Керісінше, ол көбінесе арыма тиеді. Пендешілік құлқынды жеңу қалың қолмен дүниені жаулап алудан анағұрлым киын іс болып көрінеді маған. Үндістанға кайтып оралғаннан бері көңілімнің қойнауында бұғып жатқан құмарлықтарымды танып білгендеймін. Мұны мойындауым жеңілісімді сездірмегенмен, өзімді өзім қорсынуға мәжбүр етеді. Тәжірибелерім мен ізденістерім мені шабыттандырып, зор қуанышқа кенелтеді. Бірақ өзімді өзім қорсыну жолында әлі де болса алдымда көп қиындық тұрғанын білемін. Адам өз еркімен жақындарының ішінде өзін ең соңғы орынға қоймайынша, оған райыс жоқ. Ахимса — ізеттіліктің ең соңғы шегі.

Тәржімалаған Мейрам Асылғазин

М.К. Ганди

ХАТТАРЫ МЕН СӨЗДЕРІ

БЕНАРЕС ҮНДІ ИНСТИТУТЫНДАҒЫ СӨЗ СӨЙЛЕУІ

6 ақпан, 1916 жыл

Достар, мен өзімнің біршама кешіккеніме ғафу өтінемін. Әрине, егер бүл кешігуге мен де, ешбір адам заты да себепкер емес десем, сіздер мені кешірерсіздер деп ойлаймын. (Күлкі). Мәселе мынада: менің қазіргі жағдайым иелері үнемі жұртшылықтың тамашалауына ұсынатын бір жануардың жағдайына ұқсас болып келеді, ал менің қорғаушыларым болса өздерінің мейірімі тасығандығы соншама - әрқашан өмірде аса қажетті болып табылатын нәрселерді ұмытып та кетеді, ал бұның өзі әр түрлі кездейсоқтықтар болып табылады. Бұл жолы, олар біздің, менің және менің қорғаушыларымның, менің арбакештерімнің — бәріміздің басымыздан өткен бірталай кездейсоқтықтарға жол беріпті. Міне, осы себептерге байланысты, мен де кешіктім.

Достар, сіздерден өтінемін, дәл қазір мінбеде сөз сөйлеген Безант ханымның қызыл тілді сөзінің арқасында, біздің университет кемелденген туынды болып табылып, және өзі дүние есігін енді ғана ашып отырған, университет босағасын жаңа аттаған барлық жастар бұл университеттен улы империяның дайын азаматтары болып шығатынына кәміл сенуге асықпаңыздар. Бұл жерден осындай әсермен кетпеңіздер, және бүгін мен сөзімді арнап тұрған сіздер — студенттер, біз мезетке болсын, еліміздің даңқына айналған және бұл жағынан ешкімге де дес бермейтін рухани өмірді, тек қана сөзбен жеткізуге болады десеңіздер, қатты қателесесіздер. Сіздер, мен Үндістан бүкіл әлемге әкеледі деп сенетін миссияны, жалаң сөздермен ешқашан тарата алмайсыздар. Мен өзім де мінбеге шығып сөйлеуден де, дәрістерден де шаршадым. Буған ақырғы екі күннің ішінде оқылған дәрістерді қосуға болмайды, өйткені бұл дәрістер сіздер үшін маңызды болып табылады. Бірақ мен батырлық танытып, оз тұжырымым бойынша, біз өзіміздің шешендігіміздің тұңғиықты түбіне дейін жеттік, бірақ құлақ пен көзді сусындату жеткіліксіз, біздің жүрегіміз тербеліп, біздің аяқ-қолымыз да қимылға келуі керек деп, ойлаймын. Екі күн бойы бұл жерде үнді мінезінің қарапайымдылығын сақтау үшін, біздің қолдарымыз бен аяқтарымыз біздің жүрегіміздің соғысымен бірге қызмет атқаруы қажет екендігін айтып келдік.

Бірақ бұл тек кіріспе. Бүгін, мына улы колледж аясында, мына қасиетті қалада өзімнің отандастарыммен бөтен тілде үндесуге мәжбүр болғандығым, мына біздер үшін қорлық және ұятты жағдай болып табылатындығына ерекше көңіл аударғым келеді. Егер мені екі күн бойы барлық дәрістерге қатысып жүрген мына баршаның емтихан алушысы етіп тағайындаса, емтихан тапсырушылардың басым көпшілігі бұл емтиханнан өтпейді білем. Неге деп ойлайсыз ғой? Өйткені бұл дәрістер оларды ешбір ойланып-толғандырмады. Желтоқсан айында мен улы Конгресс отырыстарына қатыстым. Ол жерде тыңдаушылардың саны әлдеқайда басым болған еді, және де сіздер сенесіздер ме, Бомбейдегі аса ауқымды тыңдарман қауымды қатты толқытқан, тек қана хиндустани тілінде айтылған сөз болды. Бұл әрқайсысы хинди тілінде сөйлейтін Бенаресте емес, естіп турсыздар ма, бұл Бомбейде орын алған оқиға. Бірақ ағылшын тілі мен Үндістанның туыстас тілдерінің арасындағы айырмашылықтар сияқты, Бомбей президенттігінің жергілікті тілдері және хинди тілінің арасында аса үлкен айырмашылық жоқ; және Конгресстің тыңдарман қауымы хинди тілінде сөйлеген шешендерді жақсырақ түсінген еді. Бұл университетте студенттерге берілетін дәрістер туған тілдерде жүргізіледі деп ойлаймын. Біздің тіліміз — біздің айнамыз, сондықтан, егер сіздер маған біздің тіліміз ғажайып ойларды жеткізу үшін кедей болып табылады десеңіздер, мен сіздерге «біз үшін жер бетінен құрып кеткеніміз артығырақ» деп жауап берер едім. Бүл жерде ағылшын тілі Үндістанның ұлттық тілі болсын деп армандайтын, жоқ дегенде, бір адам бар ма екен? (Айқайлаған дауыстар: «Ешқашан!») Онда ұлттың дамуына кедергі келтірудің қажеті қанша? Біздің жас жігіттер кез-келген ағылшын жігітімен қандай тепе-тендіксіз сайысқа түсетінін ойлап көріңіздерші! Маған бір кездерде, Пунаның бірнеше оқытушыларымен мән жайлы әңгіме-дүкен құрудың сәті түскен еді. Олар маған, әрбір үнді жігіті ағылшын тілінде білім алатындықтан, жоқ дегенде, алты жыл өмірін сарп ететіндігін түсіндірді. Бұны мектеп және колледж бітірген студенттердің санына көбейтсек, біздің ұлтымыздың қаншама мыңдаған жылдар жоғалтқанына көзіңіз жетеді. Өзгелер бізді бастамасы жоқ деп жазғырады. Біздің асыл өміріміз шет тілін үйренумен өтіп жатқан болса, бастама туралы сөзді қозғаудың өзі қажетсіз деп ойлаймын. Бірақ бұл жерде де біз тағы да бақытсыздыққа душар болдық. Кеше және бүгін шешендердің бірде-біреуі, дәл Хиггинботем мырза сияқты, дәл осындай эсер қалдырды ма? Оған дейінгі сөйлеген шешендер, тыңдарман қауымды үйіріп әкете алмағандарына кінәлі емес. Олардың сөйлеген сөздерінің мәні де, мәтіні де қызықты болды. Бірақ олардың сөздері сіздерді толқыта алмағаны рас. Мен, тек қана ағылшын тілінде білім алған үндіс, ақыр соңында, барлық баршаны басқарып, ұлт үшін бары да сол болып табылады деген сөздерді, тіпті, егер керісінше болса, бүл жан түршігерлік жағдай болады деген де сөздерді естідім. Қазір біз тек қана бір тілде — ағылшын тілінде білім аламыз. Әрине, біз белгілі бір нәтижелерге қол жеткізуіміз керек болды. Ал егер біз ақырғы елу жыл бойында білімді туған тілдерде алған болсақ, бүгіндері қандай жетістіктерге қол жеткізуіміз мүмкін еді? Үндістан тәуелсіз болатын еді, бізде туған жерінде өздерін жат сезінбей, туған еліне және ұлтына берік, оқымысты азаматтар болатын еді; олар кедейлердің кедейлерінің арасында жұмыс істеп, осы елу жыл ішіндегі қолдарын жеткізген барлық жетістіктерін бүкіл ұлт пайдаланушы еді. (Қол соғу). Бүгін, тіпті, мына өздеріміздің әйелдеріміз де біздің шынайы ұмтылыстарымызды бөлісуден қалды. Міне, өздерінің тамаша зерттеулері бар проф. Бос және проф. Рай сіздердің алдарыңызда тұр. Бұл зерттеулердің қалың бұқараға әйгілі болмағанының өзі масқара емес пе?

Ал енді басқа тақырыпқа көшейік.

Конгресс өзін-өзі басқаруы туралы резолюцияны қабылдады, Конгрестің Бүкіл үндістандық комитеті мен Мұсылман лигасы өздерінін міндеттерін орындап, белгілі бір ұсыныстарын алға тартатынына күмән келтірмеймін. Бірақ шындығына келсек, олардың атқаратын істері емес, студенттер немесе халық не істейтіні жөніндегі мәселенің мына өз басымды көбірек толғандыратынын айта кеткенім жөн деп санаймын. Қағаз бетіндегі ешқандай қаулылар бізге бостандық бермейді. Және ешбір сөздер бізді бір сәтте өзін-өзі басқаруға қабілетті ете алмайды. Тек қана біздің, өзіміздің іс-қимылымыз өзін-өзі басқаруға қабілетті ете алады. (Қол соғу). Біз өз-өзімізді қалайша басқармақпыз? Бүгін мен ойларымды дауыстап айтқым келеді. Егер де сіздер менің бүгінгі сөздерім тым ашық деп санасаңыздар, осыдан мен сөзімді доғарармын. Өтінем сіздерден, сіздер жай ғана өзіне дауыстап сөйлеуге ерік берген адамның пікірін тыңдап отырғандарыңызды есте сақтаңыздар, ал егер сіздер мені әдептің шегіне шығып кетті деп санасаңыздар, онда менің бұл әдепсіздігімді кешіруді өтінемін. Кеше кешкісін мен Вишванатх шіркеуін араладым, ондағы жолдармен серуендеп келе жатқанда мені келесі ойлар толғандырды. Егер осы улы шіркеудің босағасын аттаған бір шет елдік, үндістер қандай халық екен деп анықтай бастаса, оның бізді кінәлауы хақ болмас па екен? Дәл осы ұлы шіркеу, біздің мінезіміздің, сипатымыздың айнасы болып табылмай ма? Мені, үндіс ретіндегі мені, бұл мәселе өте қатты толғандырады. Біздің қасиетті шіркеуімізге апаратын жолдың соншалықты лас болуы дұрыс па? Жан-жағындағы үйлер де қалай болса, солай жөн-жосықсыз салынған екен. Егер біз шіркеуіміздің өзін кең және таза қалпында ұстай алмасақ, біздің өз-өзімізді басқаруымыз қандай болмақ екен? Ағылшындар Үндістаннан біржола, өз еріктерімен, не болмаса, мәжбүрлікпен кеткен кезде, біздің шіркеулер қасиеттіліктің, тазалық және бейбітшіліктің белгісі болар ма екен?

Мен Конгресс президентінің өзін-өзі басқару туралы ойламас бұрын, бізге бірталай жұмыстар атқару қажет дегенді айтқым келеді. Біздің кез келген қаламыз екіге — әскери қалашық және қаланың өзіне бөлінеді. Қалалардың көпшілігі күлімсі иісті сасық жатақтар болып табылады. әрине, біз қала өміріне бейімделмеген халықпыз. Бірақ егер біз қалалық өмірді сүргіміз келсе, ауылда өмір сүргендей, бей-жай өмір сүрмеуіміз керек. Ғимараттардың жоғарғы қабат тұрғындары басыңа түкіруі әбден мүмкін болғандықтан, үнді Бомбейінің көшелерімен байқап жүруге тура келетіндігін білгенде, қынжылатының сөзсіз. Мен темір жол көлігімен көп жүремін. Үшінші класс жолаушыларының қандай қиындықтарға тап болатынын да көремін. Бірақ бұл жерде, темір жол әкімшілігін айыптау әбден орынсыз іс. Біз жеке бас тазалығының ең қарапайым тәртіптерін де білмейді екенбіз. Біз вагон едені кей кездерде төсек қызметін атқаратыны туралы ойланбастан, вагон еденіне түкіреміз. Бізді поездағы өзіміздің қылықтарымыз толғандырмайды, нәтижесінде купенің ішіндегі адам айтқысыз былғаныш пайда болады. Біз жоғарғы класс деп атайтын класс жолаушылары өздерінен төменірек кластағы ағайындыларына біраз қорқыныш ұялатады. Олардың арасынан студенттер де аз кездеспейді. Кей кездерде олар өздерін жоғарыда суреттелген адамдардан артық болмаса, кем түспейді. Олар ағылшынша сөйлеп, белдігі бар күртешелер киіп жүретіндіктен, өздерінің вагонға ентелеп кіріп, отырғыштардан орын алуға құқықты деп санайды. Мен осының барлығын сіздерге сипаттауды жон көрдім, сіздер маған өздеріңіздің алдарыңызға шығып сөйлеуге руқсат бергендіктен, бұл менің өзімнің жүрегімді ашқаным деп түсініңіздер.

Енді мен басқа бір мәселені қозғайын. Біздің кешегі жиналысымызда төрағалық еткен жоғары мәртебелі махараджа Үндістанның кедейлігі туралы біраз соз қозғаған еді. Басқа шешендер де, будан да артығырақ екпінмен, дәл осы мәселе туралы айтты. Бірақ мына біз, вице-король жасаған, университеттің негізін қалауға арналған пандалдағы салтанатта не көрдік? Маған десе, Париждің өзінен келсе де, кез-келген бай зергердің өзін таң қалдыратын, нағыз асыл тастар көрмесін, ғажайып байлықты көрдік. Со кезде, мен миллиондаған кедейлерді сән-салтанаты асқан лауазымды тұлғалармен салыстырдым. Және бұл лауазымдыларға: «Бұл асыл тастарды өздеріңнен шешіп алып, Үндістандағы өздеріңнің отандастарың үшін сақтамайынша, Үндістан үшін бостандық жоқ» — деп айтқым келеді. (Тыңдаңдар, тыңдаңдар! және ду қол шапалақ). Мен король-император да, лорд Хардингта, король-императорға өзінің шынайы берілгендігін көрсету үшін, қобдишаларымыздағы барлық асыл бұйымдармен басымыздан аяғымызға дейін оранудың қажеті жоқ деп санайтынына кәміл сенемін. Мен өз басымды қатерге тіге отыра, король Георгтың өзінің, бізден бұндай қылықты күтпейтіні туралы жолдауын жеткізер едім. Сэр, мен Британдық Үндістан ба, не болмаса, біздің улы көсемдеріміз басқарған Үндістан ба, бәрібір, әйтеуір Үндістанның қалаларының бірінде сән-салтанатпен бой түзеген, кез-келген ұлан-ғайыр сарай туралы естісем, өз-өзіме күйінішпен: «Бұның барлығы — дикандардан түскен қаржы ғой!» — деймін. Халқымыздың 75 пайызынан астамы — диқандар, және Хиггинботем мырзаның өзіне тән мәнерімен айтқандай, бұл адамдар бір өскіннің орнына екі өскін өсіреді екен. Егер солардың еңбектерінің барлық жемісін біз өзіміз талан-таражға салсақ, не болмаса, басқалардың тартып алуына жол берсек, сонда, біздің өз-өзімізді басқаруға ұмтылысымыз қайда қалады екен? Бізді адвокат та, дәрігерлер де, бай помещиктер де, булардың ешқайсысы да құтқармайды. Бізді тек қана шаруа құтқара алады.

Енді, тақырыпқа сай болмаса да, акырғы айта кетерім, ақырғы екі-үш күн бойы мені толғандырып жүрген бір мәселені айта кетуді өз міндетім деп санаймын. Вице-король Бенарес қаласының көшелерімен жүріп өткен кезде көзімізге біраз үрей ұялаған еді. Көптеген жерлерде тыңшылар тұрды. Біз шындап корықтық. Біз өз-өзімізге: «Бұндай сенімсіздіктің себебі неде? Лорд Хардингтің бұлайша азап шеккенше, өлгені артық еді» деген сұрақ қоюмен болдық. Бірақ қуатты сувереннің өкілі, таңдауға ерікті емес екен. Сондықтан ол одан да азап шеккен дұрыс деп ойлайтын болса керек. Бірақ, мына бізге соншама тыңшы жіберудің қажеті қанша? Біз толқып, дегбірсізденіп, ызалана аламыз, бірақ Үндістан дәл қазіргі өзінің шыдамсыздығымен анархистердің бір легін тудырғаны туралы ұмытпағанымыз жон деп ойлаймын. Мен өзім де анархистпін, бірақ, басқа тәртіптегі анархист болып табыламын. Бірақ бізде анархистердің ерекше бір түрі бар, және мен бұл анархистермен кездесе қалсам, егер Үндістан өзінің басқыншысын жеңгісі келсе, біздің Үндістанда бұндай анархизмге жол берілмеу керек деп айтар едім. Өйткені бүл қорқыныштың нышаны. Егер біз тек қана құдайға сеніп, құдайдан қорықсақ, біз ешкімнен — махараджалардан да, вице-корольдардан да, тыңшылардан да, тіпті король Георгтың өзінен де қорықпауымыз қажет.

Мен анархистерді өздерінің отанға деген сүйіспеншіліктері үшін құрметтеймін. Мен оларды оз отаны үшін ерлікпен өмірін қиюға дайын екендігі үшін кұрметтеймін; бірақ мен: адам өлтіру игі іс пе? — деп сұрағым келеді. Қанішердің қылышы әзіз өлімнің себепшісі бола ала ма екен? Мен осының барлығына қарсымын. Кез келген қасиетті кітапта, сіздер бұндай әдісті ақтайтын бірде-бір сөз таппайсыз. Егер де мен Үндістанды құтқару үшін ағылшындар кетуі керек, немесе оларды кетіру керек деп сенсем, онда мен ешбір толқусыз олар кетуі керек деп жар саламын, және өзімнің бұл нанымым үшін -жанымды беруге де бармын. Міне, дәл осындай өлім, менің пікірімше, ғазиз өлім болып табылады. Ал аспаннан бомба тастап, астыртын әрекетке қатысатын адам ашықтан-ашық қимылдай алмайды, және оны қамауға алғанда, ол өзінің басқа ізгі істерге жұмсауға болатын жігері үшін ғана жазаға тартылады. Мен «Егер біз осының барлығын жасамасақ, ешкім бомба тастамаса, бөліну жолындағы күресте біз жеңіске жетпес едік» деген сөздерді талай естідім. (Безант ханым: «Өтінем сізден, доғарыңыз бұны»). Мен бұдан бұрын, Бенгалиядағы Лайонс мырзаның төрағалығымен өткен жиналыста осы жөнінде айтқан болатынмын. Мен бұл жөнінде айту өте қажет деп санаймын. Егер маған доғар десе, мен доғарайын. (Төрағаға қарап). Мен сіздің нұсқауыңызды күтіп турмын. Егер сіз, менің бұл жөнінде айтқаным — өзімнің елім мен империяма қызмет көрсету емес деп санасаңыз, әрине, мен өзімнің мына мінбедегі сөзімді тоқтатамын. (Айқай: «Жалғастырыңыз». Төраға: «Сөздің мән-мағынасын түсіндіріңіз»). Ал, мен түсіндірейін. Мен жай ғана ... (оның сөзін тағы да бөледі). Достарым менің, өтінем, менің сөзім бөлінгенге ызаланбаңыздар. Егер Безант менің бұл жерде сөйлегенім дұрыс емес деп санаса, өйткені ол да Үндістанды сүйіп, сіздермен, яғни жастармен, өзімнің ойымды бөлісуді дұрыс іс деп санамағандығы болып табылады. Қалай болса да, мен бұның барлығын Үндістанның екі жағын да, бір-біріне деген сенімсіздігінен арылтқым келгендіктен айтып отырмын; егер біз мақсатымызға жете алсақ, біз өзара сүйіспеншілік пен сенімге негізделген мемлекет құруға қолымыз жетеді. Бұны рәсуәсіз үйде айқайлай бергеннен гөрі, осы жерде, мына колледж аясында айтқан жөн емес пе? Мен бұл мәселелер жөнінде дауыстап, ашық айтқанды жөн санаймын. Мен бүгінгі күнге дейін дәл осылай істейтінмін, және бұл әдіс, өзінін тамаша нәтижелерін беретін. Студенттердің талқылауынан өтпеген мәселе қалмағанын білемін. Және студенттерге мәлім емес мәселе жоқ екендігін де білемін. Сондықтан мен өз-өздеріңе үңіліп қарауды сұраймын.

Менің елімнің аты мен үшін қымбат екендігі соншалық — мен өзімнің көзқарастарымды ашық айтуды жөн көрдім. Сондықтан өзіміздің басқарушыларымызға өз пікірімізді шын жүректен, ашықтан-ашық айтып, оларға біздің көзқарастарымыз ұнамаса, өз сөздеріміздің нәтижесін ерлікпен көтеруге шақырамын. Бірақ біз ешкімді де қорламайық. Жақында біз жиі тіл тигізіп үйренген, азаматтық кызмет жұмыскерімен әңгіме-дүкен құрдым. Менің бұл кызмет жұмыскерлерімен ортақ нәрсем аз, бірақ оның менімен сөйлескеніне қарап, таң қалдым. Ол маған: «Ганди мырза, сіз бір мезетке болсын, азаматтық қызметтің барлық қызметкерлері — жаман адамдар, ал біздің басты мақсат — біздің қол астымыздағы елді қанау болып табылады деп ойлайсыз ба?» — деді, ал мен: «Жоқ» — дедім. «Онда егер мүмкіндігіңіз болса, елдердің талай рет тілі тиген, азаматтық кызмет туралы біраз сөз қозғасаңыз» — деп өтінді. Сондықтан, дәл қазір, мен олар туралы айтуды жөн көріп турмын. Әрине, Үндістанның азаматтық қызметінің көпшілік кызметкерлері шектен тыс өктем, зұлым, кей кездерде немқұрайлы болып келетіні рас. Осыған орай, оларға тағы да көптеген түрде сипаттауға болады. Әрине, осының барлығы әбден мүмкін, және олардың көпшілігі Үндістанда белгілі бір жылдар бойы өмір сүріп, азғындала бастағаны да айқын. Бұның барлығы нені білдіруі мүмкін? Олар бұнда келгенде, джентльмен болған еді, ал егер олар өздерінің мінездерінің белгілі бір.нышандарын жоғалтса, бұған біздің де кінәлі болғанымыз. (Айқайлаған дауыс: «Жоқ»). Өздерің ойлаңдаршы, егер кеше жақсы болған адам менімен араласып-құраласқаннан кейін азғындалып кетсе, бұған кім кінәлі — мен бе, ол ма? Олар Үндістанға келгенде жағымпаздық пен опасыздық ортасына түсіп, олар моральдық азғындаушылыққа ұшырады, бұндай орта кез келгенімізді моральдық азғындаушылыққа әкеле алатыны анық. Кей кезде, кінәны өз мойныңа алу да дұрыс. Егер біз өз-өзімізді басқаруға қолымыз жетсе, онда біз барлық кінәні өз мойнымызға жүктеуімізге тура келеді. Олар бізге ешқашан да өзін-өзі басқаруды сыйламайды. Британ империясы мен британ ұлтының бүкіл тарихын шолып көріңіздер; өзінің еркіншілдігімен қатар, ол ешқашан халыққа тәуелсіздік бермейді, халық оны өз алуы керек. Мысал ретінде, бур соғысын алып қараңыздар. Бірнеше жылдар бойы бұл империяға жау болып келгендер, енді, бүгіндері оның достары. (Осы жерде ділмардың сөзін бөліп жіберді, ал президиум мүшелері өздерінің орындарынан тұрып, кете бастады; осымен бұл сөз аяқталды).

ИНДУИЗМ

6 қазан, 1921 жыл

Мадрастық саяхат кезінде, жанаспаушылардың мәселесімен таныс болған соң, мен бұрыннан да бетер ыждахаттылықпен, сантани индус болып саналу құқығымды қорғай бастадым, бірақ мен мойындамайтын, индуизм жолында жасалатын, бірқатар нәрселер бар. Мен ортодоксалды индус немесе басқа осы сияқты атауларды иемденуге, мүлдем құлқым соқпайды. Және де мен ешқандай реформаны сүйреуге немесе улы сенім жамылғысын жамылып, оны асыра пайдалануға да ешқандай зауқым соқпайтыны анық.

Сондықтан мен санатана индуизмді өзімнің қалай түсінетінім туралы, бір рет және нақты анықтама бергім келеді. Мен «санатана» сөзін, өзінің әдеттегі түсінігінде қолданамын.

Мен өзімді санатани индуспын деп санаймын, өйткені:

1) мен Ведаларға, Упанишаттарға, Пураналарға және «қасиетті кітап» деп аталатын барлық үндістік кітаптарға сенемін, сондықтан аватаралар мен «екінші рет дүниеге келуге» де сенемін;

2) қазіргі кезде кеңінен таралған және тұрпайы түсініктегі емес, менің түсінігімше, қатаң ведалық түсініктегі болып табылатын, варнашрама дхармаға сенемін;

3) әдеттегі ортақ мағынасына қарағанда, кеңірек түсінікте, сиырды қорғауға сенемін;

4) пұтқа табынушылықтың қарсыласы емеспін;

Оқырман, менің Ведаларға немесе басқа кітапқа қатысты, «құдіретті дүниеге келу» деген түсінігін әдейі қолданбағанымды байқаған болар деп ойлаймын, бұл менің Ведалардың мүлтіксіз құдіреттілігіне сенбеушілігімді білдіреді. Мен Ведалардағы сияқты, Библия, Құран, Зенд — Авестада да, құдіретті құдайдың лебізі бар деп санаймын. Meнің үндістік қасиетті кітаптарға сенетінім — олардағы кез келген бір жол сөзді құдіретті құдайдың лебізі деп қабылдайтынымды білдірмейді. Сонымен қатар мен бұл кітаптардың түпнұсқасынан оқығанмын деп те айта алмаймын. Бірақ мен осы қасиетті кітаптардың ілімінің шынайы мәнін анық білемін және түсінемін деп айта аламын. Кез келген түсініктемені - қаншалықты ғылыми болса да, егер зерде мен ақылға қайшы келер болса, қабылдаудан бас тартамын. Әсіресе, мен қазіргі замандық Шанкарачария мен Шастридің үндістік қасиетті кітаптарға беретін түсініктемелерін мүлдем жоққа шығарамын. Керісінше, казіргі замандағы біздің бүл кітаптар жөніндегі біліміміз ретсіз күйде деп пайымдаймын. Мен шастрлардың шынайы білімі тек қана, зұлымдық келтірмеуде (ахимса), ақиқатта (сатья) және өзін-өзі шектеуде (брахмачария) кемеліне жеткен және байлық жинау мен байлықты иеленуден бас тартқандардың ғана қолы жетеді дейтін, үндіс афоризіміне шүбәланбаймын. Мен гуру институтына сенемін, бірақ қазіргі заманда, миллиондаған адамдар гурусыз өмір сүруі керек, өйткені бір адамда мүлтіксіз тазалық пен мүлтіксіз білімнің үйлесім табуы некен-саяқ. Бірақ өз дінінде шынайы білімге қол жеткізе алмай торығудың еш жөні жоқ, өйткені кез келген басқа дін сияқты, индуизмнің басты негіздері де өзгеріссіз және түсінуге аса қолайлы болып табылады. Кез келген үндіс бір құдайға, рухтың түрленуіне және құтқарылуға сенеді. Бірақ дәл сиырды қорғаушылыққа сену - индуизмды, тіпті варнашрамадан, кез келген басқа діннен ерекшелей түседі.

Менімше, варнашрама адам болмысына барынша жақын нәрсе, ал индуизм болса бұны ілімге айналдырды. Варнашрама шынында да дүниеге келумен анықталады. Адам өз қалауынша өзінің варнасын ауыстыра алмайды. Өз варнасын ұстанбау - мұрагерлік заңын бұзғанды білдіреді. Бірақ есеп-қисапсыз касталарға бөліну - жол беруге болмайтын, ілімге деген әдепсіздік. Менімше, төрт варнаның өзі жеткілікті болып табылады.

Мен басқа варнаның өкілдерімен тамақтану және некеге тұру адамды дүниеге келгенде берілген варнасынан міндетті түрде ада қылады дегенге өз басым мүлдем сенбеймін. Торт варна — адамның белгілі бір әрекеттерге бейімділігін айқындайды, бірақ олар бұл адамның қауымдағы басқа мүшелермен карым-қатынасын реттемейтіні анық. Варналар белгілі бір міндеттер жүктегенімен, ешқайсысына да, өзгеден ерекше, белгілі бір артықшылықтар бермейді. Өзі жоғарғы дәрежені иемденіп, өзгелерге төменгі дәрежені тану - индуизм рухына қарама-қайшы қылық деп санаймын. Брахман - өз білімімен, кшатрии - өз-өзін қорғау қабілетімен, вайшья — сауда-саттық қабілеттерімен, ал шудра болса — қол еңбегімен ерекшеленеді, ал осылардың барлығы бір құдіретті құдайдың жаратқан әлеміне қызмет етуі тиіс деп есептеймін. Бұл брахманның, қол еңбегінен немесе өз-өзін және басқаларды қорғаудан босатылатынын білдірмейді. Брахман туғанының арқасында ғылымға бейім болады, ал мұрагерлік пен алған білімінің аркасында ол өзінің білімін басқаларға қарағанда, артығырақ үйретуге бейімдірек болады. Бірақ шудра да қалаған білімін алуға ниет танытса, оған ешкім де, ешнәрсе де кедергі бола алмайды. Бірақ, сонымен катар ол коғамға қол еңбегімен жасайтын кызметті бәрінен артық атқара алады, сондықтан ол өзгелердің басқа саладағы қабілетін қызғанбауы тиіс. Өз білімінің арқасында өзін басқалардан артығырақ санайтын брахман дәл сондай, тек өздерін мақтап-марапаттайтындар сияқты, күнәға батып, ешқандай білімге ие еместігін білдіреді. Варнашрама — бұл өз-өзін шектеу, қуат көзін сақтау және оны үнемдеуді білдіреді.

Басқа варнаның өкілдерімен тамақтану және некеге тұру варнашрамаға эсер етпейтініне қарамастан, индуизм бұл қылықты жаратпайды, және жай ғана жаратпайды емес, қатаң жаратпайды. Индуизм өз-өзін шектеудің шыңына жетті. Бұл рухқа бостандық беру үшін тәннен безінуге негізделген дін екені анық. Әрбір үндіске өз ұлымен дастархан басында отырып, тамақтану міндет болып табылмайды. Және қалыңдық таңдауда, әке шектеулі бір ортаны нұсқай отырып, сирек кездесетін өз-өзін шектеуді білдіреді. Индуизм некені құтқарылудың тәсілі ретінде қарастырмайды. Дүниеге келу — бұл «құлдырау» болса, неке де — «құлдырауды» білдіреді. Құтқарылу — бұл дүниеге келуден босатылу, ал бұл өлімнен құтқарылуды да білдіреді. Басқа варнаның өкілдерімен тамақтану және некеге тұруға тыйым салу рухтың жылдам эволюциясына тигізетін әсері мол. Бірақ мұндай өз-өзінен безінушілік еш уақытта варнаны сынау болып табылмайды. Өзінің ағасы шудрамен тамақтанса да, брахман — брахман болып қала береді, бірақ ол қоғамға өзінің білімімен кызмет етуі шарт. Жоғарыда айтылғандардан, үйлену және ауқаттану жөніндегі шектеулердің бір-бірінен асқан ерекшеліктеріне қарап, олардың негізсіз екендігі анықталады. Өзінің артықшылығынан болар, басқалармен дастархан басына отырмаған үндіс, өзінің драхмасынан алшақтай түсетіні анық.

Өкінішке орай, қазіргі замандағы индуизм тек нені жеу, ал нені жемеу жөніндегі ережелерден ғана туратын сияқты. Бір күні мен бір салауатты үндісті, мұсылман үйінде отырғанымызда, бір үзім нан алғаныммен жанын түршіктіргенім көрінеді. Менің ұстаған кесеме мұсылман досым сүт құйғанда, оның жаны қаншалықты жапа шеккенін көрдім, ал мен мұсылман досымның қолынан нанды алған мезетте, ол тіптен жанын қоярға жер таппай қиналды. Индуизм тек қана кіммен отырып, нені жеу керектігі жөніндегі белгілі бір тәртіптер жинағына айналатын болса, ол өз болмысы мен мәнін түп-тамырымен жоғалтатыны айқын емес пе? Спирттік ішімдіктер мен есірткіден, бірқатар тағам түрлерінен, әсіресе еттен бас тарту — әрине, осының барлығы рухтың кемелденуіне үлкен әсерін тигізетіні сөзсіз, бірақ бұл ережелер мұрат болып табылмайды ғой. Діни нанымдарымен ет және басқа тағамдардан бас тартып, бірақ өзінің әрбір қимыл-ісімен құдайдан алшақтайтын адамға қарағанда, кіммен болса да ет жеп, бірақ құдайдың құдіретіне бас иген адам өз бостандығына әлдеқайда жақын болатыны өтірік пе?

Индуизмнің аса маңызды жақтарының бірі — сиырды қорғау болып табылады. Сиырды құрметтеу мен үшін - адамзат дамуының ен таңқаларлық құбылысы. Ол адамды өзінің тегінен әлдеқайда жоғарылатады. Сиыр мен үшін, дамуы жағынан адамнан төменіректе тұрған, бүкіл бір әлемді білдіреді. Адамға барлық тіршілік атаулының бір екендігін түсіну осы сиыр арқылы берілген. Маған осы апофеоз үшін, неліктен нақ сиырдың алынғаны да белгілі. Үндістандағы адамдар үшін, сиыр — ең жақын дос болды. Ол бұндағы адамдарға молшылық әкелді. Ол тек сүтпен ғана қамтамасыз етіп қоймай, жер өндеуге де пайдаланылды. Сиыр — бүл жанашырлық поэмасы. Әрбір адам бүл осы жануарға жанашырлық танытады. Сиырды миллиондаған үндістердің анасы деп те айтуға болады. Сиырды қорғау құдай жаратқан барлық мылқау тіршілік иелерін де қорғауды білдіреді. Сиырды қорғау индуизмның әлемге тартқан сыйы болып табылады. Және үндістер сиырды қорғап баққанша, индуизм де өмір сүре береді.

Сиырды қорғау—ол үшін, өз жанын қиюға негізделеді. Бірақ сиырды қорғау үшін, адамды өлтіру — бұл индуизмнен де, ахимсадан да безіну болып табылады. Үндістерге сиырды, тек қана тапасья, өз-өзін тазарту, өз-өзін құрбан қылу арқылы қорғау берілген. Сиырды қорғау — мұсылмандарды өзіміздің махаббатымызбен бас идіруді білдіргенімен, енді бүл қорғаудың мәні азғындалып кетті, ол мұсылмандармен үзіліссіз жауласуға әкеліп соқты. Жақында, менің бір мұсылман досым маған бір кітап жіберіпті. Ол кітапта егжей-тегжейлі, сиыр және оның тұқымына біздің адамгершіліксіз қарым-қатынасымыз айқын көрсетілген: біздің одан сүтті бір тамшыға дейін қалдырмай сауып алу мақсатымен, оны қансыратуға дейін әкелетініміз; одан кейін қарны қабысқанша ашырқататынымыз; бұзауларына дұрыс күтім бермейтініміз; оларды сүттен жұрдай қылатынымыз; өгіздерге қандай қатыгез болатынымыз — оларды ұрып-соғып, жүкті асыра тиейтініміз жазылған. Ал егер бүл жануарлар сөйлей алатын болса, біздің қатыгездігіміз туралы олардың әңгімелерінің бүкіл әлемнің жанын түршіктіретіні анық. Өзіміздің үй жануарларымызға көрсеткен әрбір озбырлығымыз біздің құдай мен индуизмнен безіне түскенімізді білдіреді. Білмеймін, жалғыз Үндістанда үй жануарларының халі мүшкіл ме, әлде басқа елдерде осындай жағдай қалыптасқан ба, бұл жөнінде ештеме айта алмаймын. Біз бұл жөнінде тағы да сол, ағылшындарды айыптай алмаймыз. Біз ақталу ретінде, өзіміздің кедейшілігімізді де алға тарта алмаймыз. Қылмыстық немқұрайлылық—дәл осы себептен біздің жануарларымыз жапа шегеді. Біздің пэнжраполдарымыз біздің жанашырлық сезімдеріміздің белгісі ретінде пайда болғанымен, енді ол бұл сезімнің бұрмаланған, адам шошырлық бейнесіне айналды. Ұлы және табысы жоғары ұлттық мекеме болып, үлгілі сүт қабылдау фермаларына айналудың орнына, олар қатып-семген жануарларды қабылдау орнына айналды.

Басқалар Үндістерді, олардың тилактарына қарап емес, мантрларды мәнерлеп оқуына қарап емес, касталық ережелерді ең дұрыс ұстануына қарап емес, сиырды қорғауына қарап сынайды. Ал қазірше, біз сиырды қорғау дінін уағыздай отыра, біз осы сиырды және оның тұқымын құлға айналдырып, өзіміз де құлға айналғанымыз анық емес пе?

Енді сіздер, мен өзімді неліктен сантани индуспын деп санайтынымды түсінетін боларсыздар. Мен сиырды қорғау жөнінде ешкімге дес бермеймін. Мен халифат ісін өзімнің қаныма жақын іс деп таныдым, өйткені халифатты сақтау арқылы ғана сиырды толық сақтау мүмкін екендігіне көзім анық жетті. Мен көрсеткен кызметім үшін өзімнің мұсылман достарымнан, сиырды қорғауды өтінбеймін. Бірақ құдіреті күшті құдайдан өзімнің ақиқат жолында деп санайтын қызметімді қабыл ала гөр, оны мұсылмандар санасына жеткізіп, жүректерінде үндіс көршілеріне деген жанашырлық сезімдерін оятып, ал бұл жанашырлық сезімдер - мұсылмандарды, үндістер үшін өмірден де қымбат болып табылатын, осы жануарды қорғауға жетелесін деп, күн сайын жалбарына сұраудан бір жалыққан емеспін.

Менің индуизмге деген сезімімді әйеліме деген сезімімнен артығырақ суреттей алмаймын. Ол мені әлемдегі ешбір әйел заты толқыта алмайтындай толқытады. Мен оны мінсіз деуден аулақпын, тіпті оның кемшіліктері мен байқағаннан әлдеқайда көбірек болуы да мүмкін. Бірақ бұл жерде үзілмес байланыстың сезімі бар. Міне, кемшіліктері мен шектеулеріне қарамастан, менің индуизмге деген сезімім осыған өте ұқсас болып келеді. Индуизмдегі мен білетін некен-саяқ кітаптардың бірі деп айта алатын, Тулидаетың «Рамаянасы» немесе «Гита» әуені сияқты, мені ешнәрсе соншалықты тебірентпейді. Мен өзімді өлім алдыңдамын деп елестеткенде, «Гита» менің жұбанышыма айналды. Мен казіргі кезде улы үндістік ғибадатханаларда орын алған күнәһарлық туралы да білем, бірақ осы кемшіліктерді біле тура, менің оларға деген сүйіспеншілігімнің бір мезетке болсын, кемігенін сезбеппін. Менің оларға деген сезімімді ешбір басқа қасиетті орын тудыра алмайды, білем. Мен түп тамырыма дейін реформашылмын. Бірақ менің бұл құлшынысым ешқашан да индуизмның кез келген айтарлықтай жағын жоққа шығарып көрген жоқ еді. Мен осыдан бұрынырақта, путқа табынушылыққа қарсы емеспін деп айтып кеткен болатынмын. Бірақ пұттар менің жүрегімде қастерлеушілік сезім ұялатпайды. Бірақ мен путқа табынушылықты адамның болмысына тән құбылыс деп санаймын. Біз рәміздерді күтеміз. Неге біз басқа жерге қарағанда, шіркеуде өзімізді ұстамдырақ ұстаймыз? Өйткені бейнелер мінажат етуге бейімдейді. Бірде-бір үндіс бейнені құдай деп қабылдамайды. Міне, мен де сондықтан путқа табынушылықты күнә деп санамаймын.

Жоғарыда айтылғандардан біз, индуизмнің - жабық, шектеулі емес дін екендігі туралы, айқын сипат алдық. Ол әлемнің барлық пайғамбарларына бас июге руқсат етеді. Индуизм — сөздің жай мағынасындағы миссионерлік дін емес. Әрине, ол өзінін ілімімен көптеген тайпаларды қамтыды, бірақ бұл қамтушылық бірте-бірте, тұрақты сипатта болды.

Индуизм кез келген адамға, өзінің сенімі немесе драхмасына сәйкес, құдайды құрметтеуді ұсынады, осылайша, ол барлық діндермен катар өмір сүріп келе жатыр.

Сондықтан, индуизмды дәл осы көзқарас тұғырынан қарайтын мен, жанаспаушылықты мойындай алмадым. Мен әрқашан бұны асқынған ауыру ретінде қарастырамын. Ия, шындығында да, біз жанаспаушылықты ата-бабаларымыздан мура қылдық, бірақ қазір де өмірде кездесетін кемшіліктер де осы жолмен келген жоқ па еді? Бойжеткендерді жезөкшелікке итермелеу де индуизмның бір бөлігі екендігі ойыма түсе кетсе, қатты ұяламын. Бұған қарамастан, бұл құбылыс Үндістанның көптеген аймақтарында кездеседі. Мен Калига ешкілерді құрбандыққа сою — құдайға шүбә келтірушілік, және бұл индуизмның бір бөлігі дегенге сенбеймін. Индуизм — ғасырлар өнімі. «Индуизм» атауының өзі, шетелдіктердің Индостан халқының дініне берген атауы екен. Ия, жануарларды құдайға құрбандыққа шалудың қажет екендігіне бір кездері ешкім де шәк келтірмеген еді. Бұндай дін — дін емес, және бұл тіптен де индуизм дініне жатпайды деп ойлаймын. Сонымен қатар, біздің бабаларымыз үшін сиыр — діннің бір бөлігі бола бастағанда, сиыр етін жегендер діннен қудалана бастаған сияқты. Күрес өте ащы болса керек. Қоғамдық бойкот табандылық көрсеткендерге ғана таралмай, олардың күнәларын балаларына да жүктеген көрінеді. Осылайша, ізгі ниеттен туындаған бұл тәжірибе, жай ғана әдет-ғүрыпқа айналып, тіпті біздің қасиетті кітаптарымызға осы тәжірибеге өзін-өзі ақтамайтын және одан да бетер қажетсіз тұрақтылық беретін өлеңдер де енген еді.

Менің тұжырымым дұрыс па, әлде бұрыс па, бірақ жанаспаушылық зердеге де, жанашырлық сезіммен де, мейірімділік және махаббатпен де сыйымсыз болып табылады. Сиырды құрметтеуді енгізген дін адами сезімдерге зұлымдықпен және айуандықпен тойтарыс беруге жол бермеуі керек. Менің қаналған таптардан бас тартуға келіскенімнен бұрын, барлық мүшемді бөлшектеп тастауға келісермін. Үндістердің өздерінің ізгі діндерін осындай жанаспаушылықты сақтаумен масқаралауға жол берер болса, онда олар бостандыққа лайық емес және оған қолдары жетпейтіні анық емес пе? Және индуизмды өмірімнен артығырақ көретін мына мен үшін, бұл кемістік адам төзгісіз қорлық сияқты болып көрінеді. Халқымыздың бестен бір бөлігінің баршамен тең санасуын мойындағымыз келмегендіктен, біз құдайдан да безініп кетпейік.

ЕҢБЕК ЖАҒДАЙЛАРЫ

8 маусым, 1921 жыл

Қазіргі кезде Үндістан алдында екі саралы жол жатыр: оның бірі – «Күш — бұл құқық» деп ұран салатын батыстық қағида, ал екіншісі — ол ақиқат жеңіліске ұшырамайды, тек қана ақиқат жеңіске жетеді, әлсіз бен күшті — екеуі де әділдікке жүгінуге құқықты деген қағиданы ұстанатын шығыс жолы. Алдымен, еңбекші қауымнан бастайық. Жұмысшылар жалақыларына үстеме төлетуге мәжбүрлікпен қол жеткізе алғанның өзінде, олардың талаптары қаншалықты заңды болса да, озбырлыққа жататын шараларды қолданбауы тиіс екені анық. Әрине, өзіңнің құқығыңды қорғауда күш көрсету арқылы мақсатқа жету — оңайырақ іс, бірақ осы оңай істің өзі кейінірек үлкен қиыншылықтарға әкеліп соқпасына кім кепіл? Қылышын көтергеннің өзі де, қылыштан өлім табуы мүмкін. Жақсы жүзгіштер суға жиі батады дейді. Еуропаға көз салыңыздаршы. Ондағы барлық адамдар өмірлеріне риза болмағандықтан, адамдардың барлығы дерлік бақытсыз сияқты көрінеді. Жұмысшы капиталист те сенбейді, ал капиталист те, жұмысшыға ешқандай сенімділік танытпайды. Оның екеуінде де күш-қайрат бар, бірақ бұл қасиет — өгіздерге де тән. Олар қасық қаны қалғанша күреседі. Бірақ іс-қимылдың кез келгені дамуды білдірмейді. Біздің Еуропа халықтары дамып жатыр деп тұжырымдауымызға еш негіз жоқ. Олардың асқан байлыққа ие болуы, рухани немесе моральдық қасиеттерге ие екендігі туралы еш мәлімет бермейді.

Дурьйодхан патша ғажайып байлықтың иесі болған, бірақ ол Видура мен Судамаға қарағанда, әлдеқайда кедей болды. Қазір әлем Видура мен Судамаға бас иеді, ал Дурьйодхан патшаны кез келген адам бойын алшақ ұстауды ескертетін, жаман қасиеттердің нышаны ретінде есіне алады.

Бұл жағдайда біз не істеуіміз керек? Бомбей жұмысшылары өздерін жақсы ұстады. Бірақ мен барлық мәліметтерге қанық емеспін. Менің пайымдауымша, олар будан да жақсырақ күресе алатын еді. Фабрика иесі мүлдем қателескен болар. Бірақ көз жүгіртер болсақ, капитал мен еңбектің күресу жолында әдетте капиталистер қателеседі деп те айтуға болады. Бірақ мен, еңбек оз күшін сезінер болса, капиталдан да асқан озбырлыққа жол беретіні анық екендігіне сенемін. Егер жұмысшыларда капиталистердің білімі болса, фабрикалардың иелері жұмысшылардың қойған талаптарын орындаумен әбігер болушы еді. Бірақ жұмыскерлер ешқашан ондай ақыл-ойдың кемелденуіне жетпес деп ойлаймын. Егер олар бұл дәрежеге жетсе, олар жұмысшы болуды қойып, иеленушіге айналар еді. Капиталистер тек қана ақша күшімен күреспейді, олар шынында да дамыған зердемен және айлакерлігімен ұтатыны анық емес пе?

Біздің алдымызға қойылған сұрақ, келесі сипатта болады: жұмысшылар өзімен-өзі бола тұрып, саналылықтың белгілі бір дәрежесіне жетуі үшін қандай бағытты таңдауы керек екен? Жұмыскерлер тек қана өздерінің коп санына, не болмаса озбырлыққа жетелейтін, тұрпайы күшіне ғана сенсе, бұл өзін-өзі өлтірумен тең болып табылады. Олар осы бағытты таңдаса, еліміздің өндірісі үлкен зардап шегетіні рас. Ал егер олар, керісінше, тек қана әділеттілікке жүгініп, осы әділдік жолында жапа шексе, олар жетістікке жетіп қана коймай, өздерінің иелерін де өзгертеді, өндірісті дамытып, екі жақ та — мырза мен жұмысшы да бір отбасының мүшелері сияқты, біте қайнасып кетпес пе еді? Жұмыс жағдайы туралы мәселелерді шешу келесі қағидаларға негізделуі тиіс:

1) Жұмыс күнінің уақыты, жұмысшылардың бірнеше сағат демалуға мүмкіндігі болатындай етіп белгіленуі тиіс;

2) Жұмысшылардың білім алуына қолайлы жағдайлар жасалуы тиіс;

3) Жұмысшылардың балаларын сүтпен қажетті мөлшерде қамтамасыз ету қажет, сонымен қатар оларға киім беріп, білім алуға мүмкіндік туғызу керек;

4) Жұмысшылардың тұрақтары тазалық талаптарына сай болуы тиіс;

5) Жұмысшылардың өздерінің қартайған шақтарына арнап, ақша жинақтау мүмкіндігі болуы тиіс.

Бірақ казіргі кезде бұл талаптардың бірі де орындалған жоқ еді. Бұл үшін жауапкершілікті екі жақ та мойнына жүктеуі тиіс. Иелерді басқа емес, тек қана атқарылып жатқан жұмыс қызықтырады. Ал жұмысшылар жағдайлары оларды титтей де толғандырмайтын көрінеді. Олардың барлық ынтасы - жұмысшыға барынша көбірек міндет артып, жалақыны азырақ төлеумен шектеледі. Ал жұмысшы, өз кезегінде, азырақ жұмыс атқарып, көбірек жалақы алғысы келеді. Осының нәтижесінде жұмысшылар жалақыларына үстеме алса да, олардың атқарылған жұмыстарының оңалуы көрінбейді. Екі жақтың қарым-қатынасы шынайылық таба алмай, жұмысшылар болса алған үстемені қажетіне дұрыс жарата алмайды.

Бұл екі жақтың арасында үшінші партия пайда болды. Ол жұмысшылардың досы болды. Ал бұндай партия өте қажет. Оның жүмысшыларға деген достық қатынасы, пайдакүнемдіктен ада болса, ол жұмысшыларға көмек көрсете алады.

Енді, міне, жұмысшыларды әрқилы жағдайларда пешкі ретінде қолданатын уақыт туған сияқты. Бұл жағдай, әсіресе саясатпен айналысатындардың тарапынан, үлкен маңызға ие болады. Олар қандай жолды таңдар екен? Олар өз мүдделерінің жетегінде кете барады ма екен, әлде жұмысшы тап пен ұлтқа кызмет көрсетуден жаңылмайды ма екен? Жұмысшылар әрқашан да достарға зәру болады. Олар басшысыз қимылдай алмайды. Ал қандай адам басшы рөлін орындайтынын, еңбек жағдайлары шешеді.

Ереуілдер, жұмысты тоқтатып қою және хартал — сөзсіз, өте жақсы құралдар болып табылады, бірақ буларды асыра пайдаланып кету - әбден оңай іс. Жұмысшыларға жеткілікті мөлшерде, қуатты жұмысшы одақтарын құру қажет, және осы одақпен ақылдаспайынша, ешқашан ереуілге шықпаулары тиіс. Иелерімен алдын ала келісімге келуге талпынбастан, ереуілді бастауға болмайды. Ал егер иелері төрешілерге жүгінер болса, онда панчаят қағидасын ұстану қажет. Панчаят тағайындалғаннан кейін, оның шешімі екі жаққа ұнаса да ұнамаса да, міндетті болып табылады.

Оқырман, егер сен еңбек жағдайының жақсаруына мүдделі болсаң, егер сен шынында да жұмысшыларға қол ұшын бергің келіп, оған кызмет етуге ниет танытсаң, онда сен барлық айтылғандардан тек бір дұрыс жолды таңдауың керек, ол: екі жақ арасында отбасылық қарым-қатынас құру арқылы жұмысшыларды көтеру. Бұл мақсатқа жету үшін тек бір ақиқат жолы бар.

Сені тек қана жалақыны көтермелеу қанағаттандырмауы керек — сен бұл көтермелеудің қандай жолмен іске асырылып, жұмысшылар үстемені қалай жарататынын қадағалап, білуің тиіс.

ЕРЕУІЛДЕР

16 ақпан, 1921 жыл

Күн тәртібінде ереуілдер тур. Бұл алаңдаушылықтың белгісі. Ауада алуан түрлі, түсініксіз идеялар қалықтап жүр. Бір үміт қылаң беріп, барлығына қанат бітіргендей болады, осы үміт тезірек белгілі бір сипатқа енбесе, барлығын да түңілтер бір жағдай пайда болар деген ойдамын. Кез келген басқа жердің жұмыскерлері сияқты,Үндістан жұмыскерлері де, кеңес берушілер мен басшылардың ерігінде. Басшылар әрқашан адал бола бермейді, адал болса да, дана болмайды. Жұмысшылар өздерінің жағдайларына разы емес. Әрине, олардың разы болмауына себептер де жетерлік. Оларды, өздерін кәсіпкерлерді баюдың басты құралы деп санауды үйретеді және бұл әділ баға. Сондықтан оларды еңбек құралдарын тастап, күресуге үгіттеу үшін аса үлкен күш те қажет болмайды. Қазіргі саяси жағдай, үнді жұмыскерлеріне де ықпалын тигізіп келеді. Олардың арасында, ереуілді саяси мақсатта қолдануға болады деп санайтын көшбасшылар да баршылық.

Менің пікірімше, жұмысшылардың ереуілін осы мақсатта пайдалану аса үлкен қателік болып табылады. Әрине, мен, ереуілдер саяси мүдделерді де қорғауға қатыса алатынын мүлдем жоққа шығармаймын. Бірақ бұл күш қолданбаудың ынтымақсыздығының шегінен тыс жатыр ғой. Жұмысшыларды ең алдымен, елдегі саяси жағдаймен таныстырғаннан кейін, олар коғамға пайдалы істер атқаруға дайын болғаннан кейін ғана, саяси мақсаттарда қолдану керек, осы міндетті шараларды атқарусыз, бұл жойқын күшті пайдалану — аса қауіпті екендігін түсіну үшін аса дарынды болу да қажет емес. Олардан бұны әп-сәтте талап ету жөнсіз болар, алдымен жұмысшылардың өз денесі мен рухын лайықты ұстай алатындай етіп, олардың өмір сүру деңгейін жақсарту қажет. Сондықтан жұмысшылардың саясатқа әкелетін үлкен үлесі, өздерінін өмірлік жағдайларының жақсаруына, әр нәрседен хабардар болуға, өз құқықтарын талап ету мүмкіндігіне, тіпті бұл өнімді шығаруда маңызды рол атқаратындықтан, кәсіпкерлерден өнімді дұрыс пайдалануды талап етуге негізделеді.

Сондықтан жұмысшылардың қажетті дамуы бөлшектік мүлік иесінің дәрежесіне жетуге негізделуден тұрады. Сондықтан қазіргі кездегі ереуілдердің негізгі мақсаты — жұмысшылардың жағдайын жақсарту болып табылу керек, ал одан кейін олардың жүректері патриоттық рухпен шарықтаған кезде, олардың негізгі мақсаты болып, олардың өндіретін тауарларына қойылатын бағаның тұрақтануы болады.

Ереуілдің ойдағыдай өтуі үшін қарапайым қағидаларды ұстану қажет, олар:

1) Ереуіл талаптары әділ болуы тиіс.

2) Ереуілшілер міндетті түрде бірауызды болуы қажет.

3) Ереуілге қатыспайтын адамдарға зорлық көрсетуге болмайды.

4) Ереуіл кезінде, оның мүшелері одақтың қорының көмегіне жүгінбестен, оз бетінше өмір сүрулері керек, ал бұның өзі кез келген пайдалы және өндірістік жұмыспен шұғылдануы тиіс дегенді білдіреді.

5) Ереуілге шыққандардың орнына жұмыс істейтін адамдар табылса, ереуіл ешқандай нәтиже бермейді. Бұл жағдайда, жаман қарым-қатынас, әділетсіз жалақы және т.с.с. жағдайларда, тек бір ғана шара бар, ол - жұмыстан бас тарту болып табылады.

6) Жоғарыда аталған талаптар орындалмағанның өзінде де, ереуілшілер қажетті нәтижелерге қол жеткізген еді, бірақ бұның өзі кәсіпкерлердің қауқарсыздығын және олардың ар-ожданының таза болмағанын дәлелдей түседі.

Біз өте жиі, ақымақтыққа толы өнегелерге еріп, өте үлкен әбестікке ұшырап жатамыз. Бұның ең дұрыс жолы — өзімізге аса таныс емес үлгі-өнегелерге ермей, өзіміз әділ деп танитын және жетістікке жету жолында аса маңызды деп санайтын талаптарды ұстанғанымыз жөн.

Егер біздің қолымыз свараджаға биыл жетсе, осы ұлы ұлттық идеяны іске асырылуын бір күн болса да кешіктіретін оқиғаларды асықтырмау — Үндістанға жақсылық тілейтіннің әрбіреудің міндеті болып табылады.

ЕРЕУІЛДЕР ЖӨНІНДЕ

22 қыркуйек, 1921 жыл

Ассам - бенгалдық темір жолының және пароходтың жұмысшылар ереуілдері әдеттегідей болған жоқ; кейін анықталғандай, бұл жұмысшы одақтан тыс қалғандарға тілектестікпен ереуіл ұйымдастырудың алғашқы әрекеті екен. Бұл ынтымақтастық ереуілі - адамгершілік көзқарастарға негізделгендігін білдіреді, яғни бұл саясаттық ереуіл болып табылады. Мен бүкіл темір жол желісі бойында, әсіресе Гаухати, Читтагонг және Барисалдағы ереуілге қатысқан адамдармен қуана қауыштым. Ашықтан-ашық сұхбаттасу нәтижесінде, мен бұл адамдардың өздерінің жасаған қадамдарының қаншалықты манызды екендігін жете түсінбейтінін ағардым. Бірақ олар ереуілді бастаған соң, ақырына дейін шыдауды ұйғарыпты. Егер кез келген жат адамға, оның қолынан бұл келер болса да, бұны істе деп айту — әрқашан қиын, әрі обал. Бірақ өз пікірімді айтуға руқсат етіңіздер: жұмысшылар бұндай филантроптық бастамаға негізделіп, ереуілге шығуға әлі дайын емес еді. Менімше, Үндістанның жұмысшылары мен қолөнершілері әлі де болса ынтымақтастық ереуіліне қажетті ұлттық өзіндік сана деңгейіне жетпеген сияқты. Бұл біздің кінәміз. Өзімізді ұлтымызға қызмет етуге бағыштаған мына біз, бұл кластардың ұмтылыстары мен қажеттіліктерін зерттемеппіз, оларға саяси жағдайды түсіндіру туралы ойламаппыз. Біз әлі де тек жоғары білім алып, колледжде оқыған адамдар ғана ұлттық абыройды қорғауға лайық деп санап келеді екенбіз. Сондықтан жұмысшылар мен қолөнершілердің тікелей қажеттіліктерінің шегіне шығатын мүдделерді олар бірден түсініп, оның жолында өздерінің жанын пида етеді деп күтудің өзі әбестік болар. Біз оларды саяси болсын, басқа да болсын, кез келген мақсатта пайдаланбауымыз керек.

Біз оларды өзіне-өзі көмек көрсете білуді, олардың меншікті міндеттері мен құқықтарын түсінуде көмек көрсету, өздерінің әділетті талаптарын орындауға қол жеткізуге қабілетті болуға үйретсек, бұл дәл қазіргі сатыда, оларға көрсететін және ала алатынымыз, көмегіміз осы болып табылады. Одан ертерек емес — тек сонда ғана, олар саяси істерді атқаруға, ұлт мүддесін қорғауға бағытталған істерді атқаруға, адамгершілікті жақтайтын істерді атқаруға қабілетті бола алады.

Сондықтан ереуілді ұйымдастырудағы кез келген асығыстық біздің баршамызға ортақ іске зиянын тигізетіні анық. Біз өзіміздің күш қолданбау бағдарламамыздан, үкіметке қиындықтар туғызу арқылы, мақсатқа жетудің кез келген әдісін алып тастауымыз қажет. Егер біздің атқаратын істеріміз ізгі ниетте болып болып, ал үкіметтің қызметі ізгі болмаса, біздің ізгі ниеттілігіміздің өзі үкіметке қиындықтар туғызады, бұл үшін — ол, өзі ізгі ниеттіге айналуы тиіс. Сондықтан тазару үдерісінің өзінің екі жаққа тигізер пайдасы мол дегім келеді. Ал жою үдерісі — жоюшыларды қалдырады, нәтижесінде ол оны өзінің жойғандарының дәрежесіне дейін түсіруге әкеліп соқтырады.

Сондықтан біздің ынтымақтастық ереуілдеріміздің өзі өзін-өзі тазарту ереуілі болуы тиіс, немесе ынтымақтаспаудың ереуілі болуы тиіс. Және, осылайша, біз әділеттілікті орнату үшін ереуіл жарияланған кезде, біз шынында да әділетсіздікке қатысуды тоқтатамыз, яғни осы әділетсіздікті туындатушыны өзімен-өзін қалдырамыз, басқаша айтқанда, әділетсіздікті жалғастырудың өзі — ессіздік екенін түсінуге мүмкіндік береміз. Бұндай ереуіл тек қана жұмысқа қайтып келмеудің нық шешіміне негізделгенде ғана жетістікке жете алады.

Сондықтан жетістікке жеткен көптеген ереуілдердің басқарушысы ретінде, ереуілдердің барлық көшбасшылары ұстануы қажет болып табылатын, бұдан бұрын айтылған ережелерді тағы қайталаймын:

1) Егер наразылықтың шынайы және айтарлықтай себебі болмаса, ешқашан ереуілді бастаудың қажеті жоқ;

2) Ереуіл кезінде оның мүшелері өздерінің жеке қорларына өмір сүре алмаса, немесе жүн түтіп, иіріп, тоқыма тоқу сияқты уақытша жұмысы болмаса, ереуілді бастаудың қажеті жоқ. Ереуіл мүшелері ереуіл кезінде одақтың қорының көмегіне және басқа да қайырымдылық қорлардың көмегіне жүгінбеуі тиіс.

3) Ереуіл мүшелері өздерінің бұлжымас талаптарының саны мен мәнін анықтап, оларды ереуіл алдында жариялауы тиіс.

Ереуілге шыққандардың талаптарының орындылығына және олардың ұзақ уақыт бойы төзуіне қарамастан, орнына жұмыс істейтін адамдар табылса, ереуіл ешқандай нәтиже бермейді. Сондықтан зерделі адам — өзін оңай ауыстыруға болатынын түсінетін болса, жалақыны көтеруге және басқа талаптарды алға тартып, ереуілге шығар алдында әбден ойлануы тиіс. Бірақ филантроп немесе патриот, жұмыс қолының ұсынысы сұраныстан асып түсетінін біле тұра, басқалардың жапа шеккеніне жанашырлықпен қарап, олардың қайғы-қасіретін бөліскісі келгендіктен, бүл ереуілге бәрібір шығатыны анық. Бұндай азаматтық ереуілде қорқыту, арандату немесе басқа да осы сияқты, зорлыққа жол берілмеуі тиіс деп айтудың керегі де жоқ деп ойлаймын. Жақында орын алған Читтагон түбіндегі темір жол апаты ереуілшілердің біреуінің рельсты қиратуының нәтижесі деп анықталса, мені бұл хабар үлкен күйінішке ұшыратар еді деп ойлаймын.

Егер мен ұсынған ережелерден бастама алар болсақ, ереуілге шыққандардың достары оларға Қонгресс қорының көмегіне және басқа да қоғамдық қорлардың көмегіне жүгінуге кеңес бермеуі керек еді. Ереуілге шыққандардың ынтымақтастығы, олар басқа жерден каржылай көмек алатын немесе қабылдайтын болса, өз мәнін жоғалтатынын сіздер түсінулеріңіз керек. Ынтымақтастық — ереуілінің жемісі, ал ереуіл — мүшелерінің қолайсыздықтары мен қиыншылықтарын тудырады және соған негізделеді де.

Ал енді, олар ереуілшілердің санынан 50 пайызынан асатын, қоқан-лоққы көрсету мен алдап-арбауға қарамастан, ерлікпен, тайсалмай оз дегендерінде тұрған ереуілшілер жөнінде айтар болсам, мен Конгресстін Бенгалдық провинциялық комитетіне бұл туралы өз пікірімді білдірген едім. Мен енді будан әрі де осы пікірді нық ұстануды ұйғардым. Егер ереуіл тек қана Чапундрадағы жәбірленген кулиларға ынтымақтастық білдіру мақсатымен басталса, және ағайындарды қорқытып-үркітусіз өткізілсе, онда жұмысшылар бұған толық моральдық құқық иеленуге хақылы болды деп ойлаймын, сонымен катар олар асқан патриоттық танытты және өздерінің әріптестеріне деген жанашырлық сезімдерін жеткізе білді. Ал мен, үкімет олардың барлығынан кешірім сұрамайынша және кулилардың репатриациясына тол енген соманы мүдделі жақтарға өтемейінше, олар жұмысқа шықпайды деп үміттенемін.

СВАРАДЖ ҚҰПИЯСЫ

19 қаңтар, 1921 жыл

Конгресс резолюциясы свадешидің мәнін және копестердің жағынан шыққан шығындарды әділеттілікпен ерекшелеп отыр.

Үндістан ақырғы бір жарым ғасыр бойы келе жатқан экономикалық суыруды өз еркімен қолпаштап немесе төзіп келгенінше,

Үндістанның еркін бола алмайтыны анық. Шетелдік тауарларды шетқақпайлау шетелдік маталарға да бойкот жариялауды білдіреді. Біздің оз еркімізбен шығарылатын шетелдік маталар, экономикалық суырушылықтың ең манызды, ірі бөлігін қамтиды. Жыл сайын біз маталарға 600 рупий көлемінде ақша жібереді екенбіз. Егер Үндістан оз заттарының суыруын тоқтатуға әрекет жасаса, ол осы арқылы свараджға жетуші еді.

Үндістан тоқыма тауарларын өндірумен айналысатын кәсіпкерлердің тойымсыздығының нәтижесінде құлданды. Ост.Инд компаниясы келгенде, біз өзімізге жеткілікті мөлшерде мата өндіріп, тіпті оларды экспорттау мүмкіндігін алдық. Бұл жерде сипаттауды қажет етпейтін үдерістердің нәтижесінде Үндістан шетелдік мата өндірісіне бүтіндей тәуелді елге айналды.

Бірақ біз тәуелді болмауымыз қажет. Бұл үшін, тіпті үнді балалары жұмыс істесе де, Үндістан қажетті маталарды оз өндіре алады. Қуанышқа орай, Үндістанда өзінің фабрикаларының өніміне қосу үшін мата жетіп артылады. Фабрикалар — Үндістанға қажетті мөлшердегі маталарды әп-сәтте өндірмейді де және өндіріп шығара алмайды да. Тоқымашылар фабрикаларға қарағанда, әлдеқайда коп мата шығаратынын оқырман дәл қазір білмейтін де шығар. Бірақ фабрикалар — жұқа, шетелдік матаның 50 миллион ярдын тоқып шығарады, ал бұл одан қалыңырақ матаның 400 миллион ярдына сәйкес болып табылады. Шетелдік маталарды шетқақпайлауды тоқыма өндіруді ұлғайту арқылы іске асыруға болады. Ал бұны тек қана қолмен иіру арқылы іске асыруға болады.

Бойкотты іске асыру үшін, біздің көпестер шет елден мата әкелуді қойып, Үндістанға бұрынырақта әкелінген барлық шетелдік маталарды шетелдіктердің өздеріне сатуға тырысып, шығынға ұшыраса да, тезірек сатып бітірулері керек. Олар мақта-мата өнімдерін алып-сатуды тоқтатып, және Үндістанда ішкі қажеттіліктерді қанағаттандыратын көлемдегі матаны қалдырулары тиіс. Олар шетелдік мақта-матаны сатып алуды тоқтатуы қажет.

Фабрикашылар өздерінің кәсіпорындарын табыс көзі ғана ретінде пайдалануды қойып, оны ұлттың сеніп тапсырған жауапты кызметі деп қабылдап, жұқа маталарды өндіруді тоқтатып, өнімді тек қана ішкі рынок кажеттілігі үшін өндірулері қажет.

Отағасы өзінің сән туралы түсініктерін кайта қарастырып, казіргі кезде жиі қалыптасқан, тек қана денені жабу үшін емес, сән-салтанат үшін жасалатын киімдерден біраз уақытқа болсын бас тартуы керек.

Ол кіршіксіз ақ кадардың көркемдігі мен әсемдігін көріп, оның жанға жайлы бұдырларын бағалауы тиіс. Отағасы киімді сараңдар сияқты пайдалануды үйренуі тиіс.

Отағасылар киімге деген өздерінің таңдауларын өзгерткеннің өзінде, әйтеуір біреу тоқымашыларға жіп иіруге міндетті болары сөзсіз. Бұны әркім бос уақытында ақшаға немесе ақысыз иірсе, іске асыруға болады.

Біз рухани соғыс жүргізіп келеміз. Және біз төтенше уақытта өмір сүріп келеміз. Төтенше уақытта, әдетте, төтенше емес істерден бас тартады. Және егер біз свараджға бір жыл ішінде қол жеткізуді ұйғарсақ, біздің бір мақсатқа жұмылып, басқа, мәнсіз нәрселерге көңіл аудармауымыз тиіс дегенді білдіреді. Сондықтан маған үндістандық студенттерге өздеріңнің күнделікті істеріңді бір жылға қоя тұрып, бұл уақытты қолмен иіру жұмыстарына жұмсаңыздар деп ұсынуға руқсат етсеңіздер деймін. Бұл сіздердің отанға улы қызмет көрсетудің айқын сипаты және свараджға жетуге қосқан маңызды үлестеріңіздің көрінісі болмақ. Бір кездері, ақырғы соғыс барысында, біздің үкіметіміз әрбір фабриканы оқ-дәрі жасап шығару арсеналына айналдыруға әрекеттенді. Ал мен біздің казіргі кездегі мына соғысымызда әрбір ұлттық мектеп пен колледжді ұлт мұқтаждығына арналған тоқыма фабрикасына айналдыруды ұсынамын. Студенттер будан ұтылмайды, олар жерде де, көкте де құдайдың рахымына ие болады.

Үндістанда аса ауыр мата жетіспеушілігі байқалады. Бұл қиындықтан арылуда қол ұшын беру, әрине, үлкен ғанибет екендігі сөзсіз. Егер шетелдік маталарды пайдалану күнә болса, онда Үндістанда шетелдік матадан бастартқаннан кейін пайда болатын тапшылықты қанағаттандыра алатындай, жіпті көбірек иіру ізгі ниетке жатады.

Бұл жерде, кейбіреуінің ойында «өзіңнің тоқуың міндетті емес болар, одан да ақшасы жоқ кедейге ақы төлеп, бұны істетуге бол мас па екен?» деген сұрақ туады. Мен буған былай деп жауап беремін: қолмен иіру ешқашан, тоқымашылық немесе ұсталық сияқты, нақты бір кәсіп емес және ол кәсіп болып ешқашан саналмаған да. Жүн иіру британдықтар үстемдік құрғанға дейін Үндістан шаруашылығында үнді әйелдерінің бос уақытында айналысатын құрметті ісі болған еді. Біздің құзырымыздағы азғантай уақыттың ішінде бұл өнерді үндістандық әйелдер арасында кайта жандандыру - қиынның қиыны болар. Бірақ мектеп оқушылары үшін ұлтының бұл уранын тастамай, оны іске асыру оңайырақ соғар деп ойлаймын. Өтінем сіздерден, бұл істі еркек адам немесе студент-бозбалаға татымайтын, намысқа тиетін іс деп арланбаңыздар. Бұл іспен, ертеректе Үндістан әйелдері, еркектерге қарағанда уақыттары көбірек болғандықтан, айналысатын болған. Иіру қолайлы, ырғақты, асқан күш-жігерді талап етпейтін жұмыс болғандықтан, ол әйелдердің монополиясына айналды. Екі жыныс үшін, иіру де, музыка сияқты, жанға жайлы эсер береді деп сенімділікпен айтуға болады. Қолмен иіру жұмысында әйел заты ізгілігінің қорғанышы жасырынған, бұл жұмыс аштықтан және бағалардың төмендеуінен сақтанудың кепілі болып табылады. Сонымен катар бұл істе сварадждың құпиясы да жатыр. Қолмен иіруді жандандыру мойнымызға жүктеп алған, шетелдік фабрикашылардың азғыруына түскен бабаларымыздың күнәсінің ең жеңіл өтеуі болып табылады.

Мектеп оқушыларының көкейінде ұлтының қолөнеріне деген үлкен құрмет сезімі оянады. Олар кадардың сәнге енуін қарқындатады. Өйткені өздерінің аналық немесе аталық атына лайық кез келген ата-ана, бүл киімді киюден бас тартпас деп ойлаймын. Ал оқушылардың бұл өнерді мойындауы өз кезегінде, сонымен катар бүкіл Үндістан тоқымашыларының назарын аударады. Егер біз пенджабтықты солдат мамандығынан емес, басқа аймақтардың бейкүнә, еркін тұрғындарын өлтірушіні өзінің мамандығынан алшақтатқымыз келсе, онда біз оған тоқымашы мамандығын қайтарып беруіміз қажет. Пенджабтың бейбіт джулахтары әбден жоғалуға жақын жағдайда екен. Дәл осы Пенджабтың мектеп оқушылары пенджабтық тоқымашыларға өздерінің мамандығына қайтып оралуға ықпал етеді деп ойлаймын.

Келесі нөмірлердің бірінде мен мектептерде бұндай өзгерістерді енгізудің қаншалықты оңай және қарапайым екендігін және осыған негізделе отырып, біздің мектептер мен колледждерді меншікті ұлыстандырудың қаншалықты жылдам іске асыруға болатынын көрсетемін. Маған жан-жақтан студенттер тарапынан «біздің меншікті ұлыстандырылған мектептерде тағы қандай жаңалықтар енгізуге дайынсыз?» деген сұрақтар келе бастады. Мен оларға «әрине, мен қолмен иіруді енгізгім келеді», деп, мүдірместен жауап беретінмін. Біз мына аласапыран, ауыспалы кезеңде жоғалтқан құндылықтарымызға кайта оралу үшін және қателіктерімізді түзету үшін қолмен иіруге және ұлт үшін — дереу шешілуі тиіс мәселелерге үлкен көңіл бөлуіміз керек екендігі, маған енді, айдан анық. Ал оқудың жаңа оқу курсына да студенттердің дайындығы одан да бетер жақсы болар еді деп санаймын.

Менен «қиядаттың сағат тілін кері бұрғым келгені ме?» деп сұрағыңыз келетінін білем. Менің фабрикаларды қолмен иіру және тоқумен алмастырғым келеді ме? Менің темір жолды ат арбамен ауыстырғым келеді ме? Менің машиналарды мүлдем, түп-тамырымен жойғым келеді ме? Міне, осындай сұрақтарды маған журналистер мен коғамдық қайраткерлер жиі қояды. Мен бұл сұрақтарға келесі мәнермен жауап беремін: мен машиналар жойылып кетсе, оларды жоқтамас едім және бұны үлкен залал деп санамас едім. Бірақ бұны іске асыру — менің ойымда да жоқ нәрсе. Қазіргі кезде менің санамды жаулап алған жалғыз іс бар, ол — өндірілген тоқыма мен маталардың санын біздің фабрикалар өнімімен толықтырып, Үндістаннан әкетіп жатқан миллиондарды сақтап қалу және оларды ауыл тұрғындары арасында таратып беру ғана.

Мен бұны, ұлт өзінің бос уақытын қолмен иіруге дайын болмайынша, іске асыра алмаймын. Сіздердің руқсатыңызбен, менің осы ұсынған әдістерімді пайдаланар болсақ, біз өмірлік қажеттіліктен гөрі, парыз болып табылатын қолмен жіп иіруді кеңінен танымал қыла алатынымызға нық сенемін.

СВАРАДЖ ТАЛАПТАРЫ

23 қаңтар, 1921 жыл

Егер біз белгілі бір қарапайым талаптарды ұстансақ, онда сварджға қазан айында оңай жетерміз деп ойлаймын. Менің былтырғы жылдың қыркүйек айында мұны бір жылдық мерзім деп шешуге батылым барған еді, өйткені мен бұның талаптарының қарапайым екендігін біліп, еліміздегі жағдай қолайлы болар деп болжаған едім. Менің ақырғы бес айда алынған тәжірибем бұл пікірімді нығайта түсті. Еліміз свараджға ешқашан, дәл бүгін сияқты, нақты дайын болған емес деп ойлаймын.

Бірақ біз бұл талаптарды барынша нақты айқындауымыз керек. Ең басты да міндетті болып саналатын талап - күш қолданбау саясатын ұстануда болып табылады. Бізге жақында куәгер болуға тура келген басбұзарлықтар мен тонаушылықтар — беймазалықтың нышаны. Бұл — қауіп-қатер белгісі. Біз осының барлығын тоқтатуымыз керек. Жариялықтың рухын үкімет пен халық терроры жағдайында және бір жыл ішінде орнату мүмкін емес. Кейбір жағдайларда халық терроры, үкімет террорына қарағанда, жариялық рухының дамуына көбірек зиянын тигізеді. Өйткені алғашқысы жариялық рухын нығайта түссе, екіншісі оны өлтіруге бейім болып келеді. Дайеризм, басқа ешнәрсе оята алмаған, бостандықты аңсау сезімін оятты. Бірақ көпшіліктің террорына негізделген ішкі дайеризм олигархияның орнауына әкеледі, ал ол талқылау мен іс-әрекет бостандығын тұншықтырады. Сондықтан үкімет тарапына, сонымен катар өзімізге де күш қолданбау саясатын ұстану біздің мақсатымызға қарқынды қадамдармен жақындауға септігін тигізетініне сенемін. Айтарлықтай арандатушылықтарға қарамастан, біз міндетті түрде күш қолданбау саясатын ұстануымыз керек.

Келесі талап — сайлаушылардың сәйкес контингенті бар әрбір ауылда Конгресс органын құруды өзінің міндеті деп санайтын, жаңа жарғыға негізделген Конгрестің ұйымдастырылуын іс жүзінде жүзеге асыру қабілетіміз болып табылады. Бұл ақшаны да, Конгресс саясатын шынайы өмірде іске асыру қабілетін де білдіреді. Шынына келгенде, бізге өзін-өзі құрбан ету мен жанқиярлық емес, ұйымдастыруға және қарапайым, үйлескен әрекеттерді іске асыру қабілеттілігі керек. Ал енді біз, тіпті 750 мың үнді ауылының әрбір үйіне Конгрестің үндеуін жеткізе алмадық. Бүл жұмысты орындау үшін, 250 кем емес дистрикторларға, дәл осындай санға сәйкес адал жұмысшылар керек, сонымен катар олар бұл дистрикттарда үлкен ықпалға ие болулары қажет және Конгресс бағдарламасына сенуі де тиіс. Бірде-бір ауыл, бірде-бір аймақ ұйым құру үшін орталықтан нұсқаулар күтіп отырмауы керек.

Өмірде барлығына да қатысы бар, белгілі бір қағидалар болады. Олардың ішіндегі ең маңыздысы — свадеши. Кез келген үйде ұршық болуы тиіс және кез келген ауыл өз-өзін матамен қамтамасыз ете алатындай, бір айдың ішінде ұйымдастырылып бітуі тиіс. Бұл тыныш революция нені білдіретінін елестетіп көріңіздерші, сонда сіздер свадеши — сварадж бен свадхарманы білдіретінін ұғасыздар.

Кез келген еркек немесе кез келген әйел кез келген затты, тіпті бір пайса болсын Тилак атындағы сварадж қорына бере алады. Біз бүл қозғалыстың қаржыландыруы туралы титтей де мазасызданбауымыз тиіс. Кез келген еркек немесе кез келген әйел, жоқ дегенде, бір жыл мерзіміне байлықтан, асыл тасты бұйымдардан, ішімдік заттардан бас тарта алады. Сол кезде бізде ақша да болады, сол кезде біз шетелдік тауарларды шетқақпайлай да аламыз. Біздің өркениетіміз, біздің мәдениетіміз, біздің сварадж — біздің қажеттілігіміздің өсуіне емес, немесе өзімізге деген кішіпейілдігіміз емес, өз-өзіміздің қажеттіліктерімізді шектеуге, немесе өз-өзінен безушілікке байланысты.

Біз үндістік-мұсылмандық бірлікке келмейінше және жанаспаушылықтың сұр жыланын өлтірмейінше, ешқандай жетістікке жете алмаспыз. Жанаспаушылық - бұл зарары коп у, ол үндіс қоғамын іштен жегідей жеп, құртатын болды. Варнашрама — бұл үстемділік пен кемелсіздіктің діні емес. Құдайға шынайы сенген адам басқаны өзіне қарағанда төменірек дәрежеде деп санамауы тиіс. Ол әрбір адамды өзінің қандас бауыры ретінде қарастыруы керек.

Міне, кез келген діннің бұлжымас қағидалары осыған негізделеді.

Егер біз діни күрес жүргізіп келген болсақ, онда оқырманды өз-өзінен бас тарту оның жоғарғы сынағы болуы тиіс екендігін дәлелдеудің қажеті де жоқ. Діндарлықсыз - халифат құтқарыла алмайды, ал Пенжаб халқына келтірілген шығын төленбейді. Діндарлық ішкі түрленуді білдіреді, ал бұл саясат тілінде — көзқарас тұғырын өзгерту болып табылады. Ал бұндай өзгеріс, әп-сәтте пайда болуы мүмкін. Мен Үндістан бұндай құбылысқа дайын деп ойлаймын.

Өзіміздің назарымызды келесілерге аударған жөн:

1) өзімізді күш қолданбау рухында тәрбилеуге;

2) әрбір ауылда Конгресс ұйымын ұйымдастыруға;

3) ауылдың тоқымашылары қолымен біздің қажеттілігімізді қамтамасыз ететіндей, кез келген үйде ұршық болуына;

4) неғұрлым көбірек қаржы жинауға;

5) үндістік-мұсылмандық бірліктің нығаюына;

6) индуизмды жанаспаушылық қарғысынан арылтуға, сонымен катар спирттік ішімдіктер мен есірткілерден бас тарту арқылы өзін-өзі тазартуға назар аударайық.

Осы қарапайым бағдарламаны орындауға лайықты, біздің арамызда адал, байсалды да, еңбекқор патриоттар бар ма екен? Егер бар болса, онда сварадж Үндістанда қазан айы келгенге дейін орнайтынына сенімдімін.

ОРТАҚ БАҒДАРЛАМА

Шілде, 1924 жыл

Менің достарым, барлығының: раджалар мен махараджалар, өзгерістердің жақтаушылары мен қарсыластары, либералдар мен тәуелсіздер, тәжірибесі бар адвокаттар, англо-үндістер және тағы да көптеген басқалардың басын біріктіретін, бір бүтін әмбебап бағдарлама жасауды өтінді. Бірақ олар сонымен катар бұл бағдарламаның әрі тез, әрі барлық жағынан тиімді түрде свараджға қол жеткізуге қабілетті болуын да талап етеді. Мен ұсынатын әрі тез, әрі барлық жағынан тиімді бағдарлама қатарды өндіруді ұйымдастыру, мұсылман-үндістік бірліктің нығаюына септігін тигізу және үндістердің жанаспаушылық қағидасын түп-тамырымен жоюға негізделеді.

Осы үш талапты бұлжытпай орындасақ, біздің свараджға ешбір қиындықсыз жететінімізге сенімдімін. Сонымен қатар партиялар осы бағдарламаны іске асыруда аянбай, адал еңбек ететін болса, онда ісімізді жыл аяғына дейін аяқтайтынымызға күмән келтірмеймін. Кадардың жетістікке жетуі шетелдік маталардың шетқақпайлануын білдіреді. Сонымен қатар өзіне қажетті матаны өзі өндіруі бұл Үндістанның құқы да, міндеті де болып табылады. Ал бұған қажетті заттың барлығы да Үндістанда жетіп артылады. Шетелдік маталарды шетқақпайлау әрекеті міндетті түрде ағылшындардың санасын оятып, үндістердің көзқарас тұғырындағы Үндістан өмірінің заңды құбылыстары ерекшеліктерін танып-білуге бөгет келтіретін биік асуларды жоғалтады.

Осылайша, егер бүкіл еліміз осы үш талаптан туратын бағдарламаны құптайтын болса, онда мен ынтымақтаспау және азаматтық бағынбаушылық бағдарламасын бір жылға қоя тұруға шақырамын. Менің бір жыл дейтінім — өйткені жоғарыда аталған бағдарламаны қатықсыз және адал орындау осы уақыт ағымындағы шетелдік маталарды шетқақпайлауда өзінің айқын нәтижелерін берері сөзсіз.

Жоғарыда аталған бағдарламаны атқарып, ынтымақтаспаудан бас тартуды немесе азаматтық бағынбаушылыққа дайындықты тоқтатуға тек қана свардашылардың атсалысуының жеткіліксіз болатыны айтпаса да түсінікті. Олардың келісімін біз алдық та. Конгрестің басқа мүшелері сияқты, олар да осы жүйелі бағдарламаны мүлтіксіз орындауға уәде берді. Үкіметтің көңіл-күйі өзгермейінше, бізге ынтымақтаспаудан әлі ұзақ уақыт бас тартуға болмайды. Бұндай өзгерістер енбейінше, Конгресс мүшелігінен тыс қалған олар, бұл бағдарламаны іске асыруға ашықтан-ашық және белсенді қатыса алмас еді.

Үкімет тарапынан немесе жағдайы мен мәртебесі оған байланыстылардың халыққа мұндай шынайы ынтымақтастық көрсетуіне әлі ерте ме деп қорқамын.

Сонымен катар, әлі де болса, көпшілік біздің әділетті кадардың жақтаушысы болып табылмайтынын да білем. Олар чаркханың улы күшіне сенбейді. Олар менің үндістандық фабрикаларға қарсы бағытталған жаман ойымның жоқ екендігіне де күмәнданады. Тек көптің азы ғана чаркхидың миссиясы нені сипаттайтынын елестетіп көруге бет алды.

Бірақ мен, егер жолын ұстаушылары өзінің сеніміне кәміл берік болса, біздің еліміз қайтадан чаркхаға қайтып оралады деп сенемін. Бірақ, менің кейбір достарым бұл болжамымды қате деп санайды. Олар егер мен бейбіт ынтымақтаспауды және азаматтық бағынбаушылықты тоқтатсам, онда барлығы чаркханың маңына шоғырланар еді дейді, және олар менің «үкімет — үндістер мен мұсылмандарды арандатуға ұмтылады» деген күмәнімді әбестік деп санайды. Мен қателессем, буған тек қуанар едім.

Біздің фабрикаларға деген менің өз көзқарасымды түсіндіруге рұқсат етіңіздер. Мен фабрикаларға мүлдем қарсы емеспін. Олар белгілі бір уақыт бойында біздің экономикамыздың пайдасына барынша қызмет етеді деп сенемін. Шетелдік маталарды шетқақпайлау, осы фабрикалардың көмегі болмаса, барынша тезірек іске асырыла алмай қалуы да мүмкін. Бірақ, егер фабрикалар ұлт мүддесіне негізделген болса, онда фабрикалардың иелері жүректеріне патриотизм рухын ұялатуы тиіс еді. Фабрикалар тек қана ондағы жұмыскерлердің және акция иеленушілерінің мүддесіне ғана қызмет көрсетпей, сонымен катар ұлт мүддесіне де қызмет атқаруы тиіс. Сол себептен біз өзіміздің бағдарламамыздан фабрикаларды сызып тастадық, өйткені кадар өз жолын өзі алып жүруі тиіс. Кадар әлі де біздің ауылдарымыздың жетіден бір бөлігіне де жеткен жоқ. Будан үндістандық фабрикалар құзырында - Үндістанның жетіден алты ауылы бар екендігі анық көрінеді. Егер тағдыр кадарға бұл елде ұдайы және үзіліссіз орын алуын жазған болса, онда Конгресс мүшелері фабрикалық маталардан бас тартып, тек қана оны қолданып, тек қана оны паш етпек болар деген ойдамын. Сол кезде патриоттық сезімге бет бұрған фабрика иеленушілері, менің ұсынысымның дұрыстығын, қажеттілігін және пайдалылығын лезде түсінеді. Әрине, олар өздерінің пайдасына еш нұқсан келтірместен, кадардың кеңінен таралуында да септігін тигізе алары сөзсіз. Бүкіл Үндістан — кадарды қабылдап алса, олар бүкіл ұлтпен бірге қуануы тиіс; немесе олар өздерінің капиталдары және машиналарын басқа іске жарата бастайды, ал ақыр соңында ланкаширлық фабриканттар да сөйтуге мәжбүр болады. Мен бұл жалпы бағдарламаны өзімнің достарымның сұрауы бойынша жасадым. Бірақ мен қозғалыс мүшелерін өздерінің және өзгелердің тікелей кызметтерінен немесе, басқаша айтқанда, қолмен иіру жұмысынан басқаға аса көп көңіл бөлмеуін сұраймын.

Егер бұл бағдарлама көпшіліктің мойындауына ие бола алмай жатса, онда тек қана олардың қолмен иіруі және тек қана олардың сенімдері оны маздата түсер деп сенемін. Не болмаса, ол ақыр-соңында, әйтеуір бір мойындалар деп ойлаймын. Бұның нақты уақытын шынайы сенімнің иелері және бұны қысылтаяң кездерде ұстана отырып, оз сенімнің шынайылығын дәлелдегендер ғана анықтайды.

БОЛЬШЕВИСТІК ПЕ, ӘЛДЕ ТӘРТІП ПЕ?

21 тамыз, 1924 жыл

Менің екі ескі досым жалындаған хат жазыпты. Олардың хаттарында мен дін жамылғысын ұстанып, Үндістанда құдайды да, моральды да және ашықтан-ашық атеистік болып табылатын болшевистікті енгізіп жүрген сияқтымын-мыс. Олар менің мұсылмандармен одақтасуымды мүлт кету деп санайды, өйткені мұсылмандар қазіргі кезде большевистік Ресей көмегімен Шығыста үкім жүргізбекші-мыс. Бұндай айыптауды мен будан бұрын және бірнеше рет естігенмін, содан бері оған көңіл аударуды да қойған едім. Енді мен бұны өзімнің беделді шетелдік достарымнан және олардың ең ізгі тілектерімен айтылғандықтан, буған құлақ асуды жөн көріп отырмын. Шынымды айтсам, мен ең алдымен, большевизм деген сөздің мағынасын әлі де ұқпай келемін. Мен екі қарама-қарсы пікір бар екенін білемін, оның біреуі — екіншісін тек қана жамандықтың нышаны ретінде түсінсе, екіншісі — егер біріншісі жойылса, әлемдегі барлық қаналғандар, құтқарылар еді деп біледі. Қайсысына сенеріңді білмейсің. Мен тек бір нәрсені нық сезіммен айта аламын, ол — біздің қозғалысымыздың атеистік бағытта емес екендігі. Бүл қозғалыс құдайды мойындап, оған бас иеді. Қозғалыс құдай атымен басталып, біз өз жолымызды жалғастыра отырып, құдайға жалбарынып, мінажат етуден бір рет те бас тартқан емеспіз. Әрине, бұл қозғалыс жаппай бұқаралық болып табылады, ол халықтың жүрегіне ұялап, олардың болмысының ең ізгі жақтарына эсер етуге бағытталғаны сөзсіз. Бұл өз-өзін тәртіпке келтіру үдерісі, сол себептен, менің ең адал серіктерімнің бірін торықтырып та жіберген еді. Мен өзімнің мұсылмандармен одақтасқанымды мақтан тұтамын. Ислам құдайды терістемейді. Ислам — бұл ең жоғарғы, бір құдайды мойындау. Исламға жала жабушылардың ең қаскөйінің өзі, исламды атеизмге тәнті деп айыптай алмас. Сондықтан большевизм бұл атеизм болса, онда ислам мен атеизм арасында ешқандай байланыс жоқ екендігі анық емес пе? Байланыс бола қалған жағдайда да, олар бір-біріне өліспей, беріспейтіні белгілі. Ал бұл олардың айнымас дос емес, хас жау екендігін білдірсе керек. Мен бұл хаттың мәтінін толық сақтадым. Бірақ сіздер, менің достарым мен оқырмандарым, қателеспегенімді дәлелдеуге руқсат етіңіздер. Менің талабым аса қарапайым болар деп ойлаймын. Али атты ағайындар мен менің арамда немесе, басқаша айтқанда, менің бірнеше жоғары мәртебелі мұсылман достарым мен менің арамда бір одақ бар. Мен бұл одақты мұсылмандар және менің арамдағы одақ емес, мұсылмандар мен үндістер арасындағы одақ дер едім. Бірақ бұл әлі орындалмаған арман ғана. Сондықтан шынайы шындыққа жүгіне отырып, бірқатар мұсылмандар, соның ішінде Али атты ағайындар мен бірқатар үндістердің (соның ішінде менің де) арасында одақ бар дейік. Ал бұл одақтың неге әкелетінін бір қудай біледі. Бұл одақ турасына келер болсақ, бұнда бәрі ап-анық. Бұл одақ өмірдегі ең табиғи нәрсе. Бұл құбылыстың, соншама қорқыныш және таңқалушылықты тудыратыны қынжылтады. Бір Үндістанда туып-өскен, мұң-қайғысы да бір, үміті бір, қуанышы да бір және бір ана - Үндістаннан туған мұсылман мен үндістер бауырлас және шын дос болса, мұның жаманшылығы және таңқаларлығы неде? Одан да, біздің бірлікке ұмтылмай, бір-бірімізбен алысқанымыз таң қаларлық емес пе? Және біздің бірлігіміз бүкіл әлемге несімен оз қауіпін төндірмек екен?

Әлемге үлкен қауіп төндіретін бұл емес, ең қауіпті — күннен-күнге өсіп-өніп келе жатқан қанаушылық, ұяттан жұрдай империализм, ол Үндістанды бодандау арқылы, жер шарының басқа, одан да әлсіздеу халықтарының тәуелсіз өмір сүруіне және дамуына қатер төндірді. Міне, осы империализмнің өзі құдайдан безіну болып табылады. Ол қудай атын жамылып алып, өзінің ең құдайсыз істерін атқарады. Ол өзінің қатігездігін, өзінін дайеризмі мен дайеризмін адамгершілік, әділеттілік және ғазиздік жамылғысының астына жасырады. Көпшілік ағылшындар өздерінің аттарының не үшін пайдаланатынын да білмейтіні күйінішті — ақ. Бірақ бәрінен де күйініштісі, зерделі және құдайшыл ағылшындар жаңылысып жүргені — олар Үндістан қайғы-қасірет шегіп жатқанда, білместікпен, оның жағдайы өте жақсы деп ойлады; африкандық халықтар дәл осындай оқиғаға ұшыраған екен, олардың да ағылшындар атымен қаналып, қорланғанын білмей, жағдайы жақсы деп ойлап келген екен. Егер Германия және Орталық Еуропа елдерінің жеңілісінің аркасында, германдықтардың тарапынан төнген қауіп жойылса, енді одақтастардың жеңісінің бүкіл әлем бейбітшілігіне тағы бір қасірет төндіріп тұрғаны көрінеді. Сондықтан мен осы мұсылмандар мен үндістердің арасындағы өзара тиімділікті айқын түсінісіп, ашық мойындауға негізделген одақ шынайы көрінісін табады деп үміттенемін. Сол кезде ғана, ол пайдақұмар империализмның темірі адамгершіліктің алтынына айналатынына сенемін.

Үндістік-мұсылмандық одақ Үндістан мен бүкіл әлемге жақсылық нышанын әкеледі, өйткені ол бейбітшілік рухы мен ізгілік сезіміне негізделген еді. Ол Үндістанда свараджды орнату үшін күш көрсетпеу мен ақиқатты қабылдады. Оның рәмізі - чаркха — ол қарапайымдылықтың, өз күшіне сенушіліктің, өзін-өзі шектеудің, миллиондаған адамдардың ерікті ынтымақтастығының рәмізі болып табылады. Егер бұндай одақ әлем бейбітшілігіне қауіп төндірсе, онда құдай шынында да жоқ, немесе ол ұйықтап жатқан болар.

МЕНІҢ ДОСЫМ - РЕВОЛЮЦИОНЕР

9сәуір, 1925 жыл

Бір революционер біраз уақыт бұрын қойған өзінің сұрақтарына менің қайтарған жауабыма катысты кайта туындаған бірқатар сұрақтарына жауап беруді талап етіп отыр. Мен бұған қуана келісемін. Мен сияқты, ол да ақиқат түбіне жеткісі келіп, адал және бейтарапты дауласуға бейім сияқты. Ал ол оз пікірін салқынқандылықпен білдіруді жалғастыра берсе, мен де онымен сөз таласымды жалғастыра бермек ойдамын. Оның бірінші сұрағы мынадай болып табылады:

«Сіз шынында да, свараджшыларға, салқынқандылар мен ұлтшылдарға қарағанда, үндістандық революционерлер — өз жанын құрбан етуде, ізгілікке және өзінің отанын сүюге қабілеті аздау дегенге сенесіз бе? Сіз өз отаны үшін жанын қиған кез келген свараджшыны, салқынқандыны және ұлтшылды атап көрсете аласыз ба? Өзін Үндістанға қызмет етемін деп жариялаған кез келген партияға қарағанда, революционерлер өздерін отаны үшін көбірек құрбан еткен деп, тарихи фактілерге қарама-қайшылық келтіруге сіздің батылыңыз, одан қалса, өз-өзіңізге деген сенімділігіңіз жетер ме екен? Біздің партиямызды жек көріп, оны у деп санағанда, сіз басқа партиялармен ымыраға келуге дайын екенсіз. Бізбен салыстырғанда, құдайдың және адамдардың алдында әлдеқайда төменірек болып табылатын кез келген партияның көзқарастарына байланысты, дәл сондай, шыдамсыздық таныта аларсыз ба екен? Оларды да адасқан патриоттар мен улы жыландар деп атаудан сізді не ұстап тұр?»

Мен басқаларға қарағанда үндістандық революционерлердің оз жанын құрбан етуде ізгілікке және өзінің отанын сүюге қабілеті аздау деп мүлдем санамаймын. Бірақ мен оларға деген сыйластығымды білдірумен қатар, бір айтарым бар — өз жанын құрбан етуде ізгілікке және өзінің отанын сүюде тек бос әурешілікке салынып, күш жігерді босқа жұмсаумен катар, бұл осы қабілеттерге коп нәрседен хабардар емес және ағаттық жолымен беттеген адамдар да ие болғандықтан, олар елімізге кез келген басқа пайдалы-пайдасыз істерден гөрі, үлкенірек залал да әкеледі, өйткені революционерлер өздерінің іс-әрекеттерімен елдің дамуын кешеуілдететіні белгілі. Өздерінің қарсыластарының өміріне деген санасыз немқұрайлылық репрессияларға әкеліп соқты, бұл күреске қатыспаушыларды қорқақтық сезімге одан да бетер буындыра түсті. Репрессиялар тек қана оған дайын болған адамдарға ғазиздік әкеледі. Революциялық іс-шаралар нәтижесінде пайда болатын репрессияларға қалың бұқара тіптен де дайын емес, сондықтан бүл құбылыс революцияның бұл үкіметті жоюға барлық күш-жігерін жұмсап талпынғанына қарамастан, ол одан сайын күшейе түсетінін анық көрсетеді. Өз басым, Бардолида басталған Чаури — Чаурадағы адам өлтірулер болмаса, бұл қозғалыс свараджға әкелуші еді деген пікірге қалтқысыз сенемін.

Осындай сенімді ұстана отырып, мен революционерлерді адасқан, сондықтан да қауіпті патриоттар деп санайтыным таңқаларлық па екен? Егер маған зиянды ем-шара қолданатын дәрігерлерден, күш-жігерімнің немесе басқа бір қабілеттерімнің әлсіздігінен, өзім қашып құтыла алмайтын болсам, ал өзінің білместігімен және соқыр махаббатының арқасында, өз өмірін қатерге тіге отырып, бүл дәрігермен күрескен өз ұлтымды тек «адасқан» және «қауіпті күтуші» деп қана атауға болады. Оның осы іс-әрекеттері нәтижесінде, мен өзімнің ұлымды да жоғалтып, дәрігерлердің де қаһарына ұшырар едім, олар менен ұлыммен сыбайласқан деп күмәнданып, мені жазалауға тырысар еді, сосын өздерінің зиянды ем-шараларын кайта жалғастыра берер еді. Ал егер менің ұлым дәрігерлерді өздерінің қателескендері туралы сендіре алса немесе маған осы емді қолдануға келісуге итермелеген әлсіздігімді көрсете алса, онда дәрігерлер өздерінің емдеу әдісін өзгертер еді, немесе мен тым құрығанда, дәрігерлердің ашуынан тыс қалар едім деймін.

Мен шынында да, басқа партиялармен белгілі бір мәмілеге келіп жатамын, өйткені мен олармен келіспесем де, олардың істерін дәл революционерлердің істері сияқты, қауіпті де зиянды деп те санамаймын. Сосын, мен революционерлерді «улы жыландар» деп ешқашан да атап көрген емеспін. Бірақ мен, жоғарыда айтылған мысалда бейнеленгендей, адасқан ұлымның өзі-өзін құрбан етуін мақтан тұтпайтыным сияқты, қаншалықты улы болса да, революционерлердің құрбандықтарын жар салып мадақтаудан да бас тартамын. Белгілі бір хабарсыздықтан немесе жалған сезіммен революционерлердің құрбандықтарын ашық болсын немесе жасырын болсын мадақтайтын адамдар осы қылықтарымен революционерлер үшін аса бағалы болып табылатын істеріне зиян келтіреді.

Менің корреспондентім отан үшін өз өмірін сарп еткен революционер емес патриоттардан мысал келтіруді сұрапты. Мен осы жолдарды жазып отырған кезде екі тамаша мысал есіме түсе кетті. Гокхале және Тилак өз өмірін отаны үшін құрбан етті. Олар өздерінін денсаулықтарына қарамастан, еңбек етіп, өмірден ерте озды. Дарға асылумен келген өлімді үнемі қастерлеудің жөні жоқ; малярияға толы өңірде ұзақ және ауыр жұмыс істегеннен, бұндай өлім әлдеқайда жеңілірек және тез болып табылады. Сонымен катар свараджшылардың арасында және басқа партия өкілдері арасында оз өлімі еліне бостандық әкелетінін сезсе, лезде жанын беретін адамдардың, жетіп артылатынын білудің өзі де жеткілікті. Мен өзімнің революционер досымды, дардағы өлім - құрбандықтың, тек «күнәсіз құрбандық» болғанында ғана, ел мүддесіне кызмет ете алатынын қалайша сендірсем екен?

«Үндістан жолы — Еуропа жолы емес. Сіз шынында да осыған сенесіз бе? Сіз сонда, Еуропамен жұғысуға дейін Үндістанда соғыс және әскер болмаған дегіңіз келгені ме? Әділеттілік жолындағы соғыс, бұл Үндістан рухына қарама-қайшы болып табылмай ма? Винасайя ча душритам* — бұл Еуропада әкелінген нәрсе емес пе? Булай болғанның өзінде, сіз Еуропадан жақсы нәрсені қабылдауда да соншалық фанатизмге берілесіз бе? Сонда сіз, Еуропада жақсы нәрсенің болуы мүмкін емес деп санайсыз ба? Егер, ақиқат жолында арандату, қантөгістер мен өзі-өзін құрбан ету, Үндістан үшін жаман болса, онда олардың Еуропа үшін де жаман екендігін білдірмей ме?»

Ия, мен Еуропамен жұғысуға дейін де, Үндістанда соғыс және әскер, т.с.с. болғанын жоққа шығармаймын, әрине. Бірақ бұл үндістандық өмірдің, қалыпты жағдайы да болмайтын демекпін. Еуропа халықтарына қарағанда, бұл халық соғыс рухын бойына ұялатқан жоқ еді. Менің корреспондентім ұлы жолдарын келтірген, «Гитаға» басқалар беретін мәннен мүлдем бөлек мән беретіндігімді осыдан бұрындары айтқан да болатынмын. Мен бұл өлең жолдарын, ауыр соғысты немесе оған шақыруды білдіреді деп санамаймын. Не болса да, келтірілген өлең жолдарының мәтіні күнәһардың істеген істері үшін жазасын тарттыруға тек қана бәрін білетін қудай көктен жерге түседі дегенді білдіреді деп ойлаймын. Егер мен кез келген революционерді бәрін білетін құдай ретінде немесе оның авторы ретінде қабылдай алмасам, кешірім өтінермін. Мен еуропалық нышаны бар, барлық нәрсені айыптамаймын. Бірақ мен барлық елдердегі және барлық уақыттардағы, ақиқат ісі жолындағы жасырын адам өлтірулер мен барлық басқа арам әдістерді айыптап, сынап келемін.

«Үндістан — Калькутта және Бомбей емес. Жоғарғы мәртебелім, маған үлкен ізеттілікпен, бұл жағрафиялық дерек туралы оңай түсінік алу үшін революционердің Үндістан жағрафиясымен жете таныс екендігін байқауыма рұқсат етіңіз. Және де бұл бүкіл бір үндіс ұлтын бірнеше тоқымашының түзбейтіні сияқты, нақты дерек деп санаймыз. Біз ауыл аралап, жетістікке жеттік. Сіз сонда, Шиваджи, Пратапа және Ранджита ұлдары біздің көзқарастарымызды басқаларға қарағанда үлкенірек ыждахаттылықпен қабылдайтынына сенбейсіз бе? Және сіз сонда, енжарлық пен философиялық жүрексіздіктен гөрі, сайтандыққа және жауыздыққа қарсы астыртын әрекетшілердің қарулы қарсыласуы кез келген ұлт үшін, оның ішінде әсіресе Үндістан үшін артығырақ деп санайсыз ба? Мен бүкіл Үндістан аймағында біздің күш қолданбау теориясын уағыздаудың арқасында немесе нақтырақ айтқанда, оның жалған түсінігін беру және қолданудың нәтижесінде туындаған қорқақтықты айтамын. Күш қолданбау, бұл — әлсіздер мен жүрексіздердің теориясы емес, қуаттылардың теориясы. Біз Үндістанда кез келген кейіптегі өлімнің алдында тайсалмай, өзінің ізгі істерін атқарып, өлімге бас тігетін адамдарды тәрбиелеуге ұмтылып келеміз. Міне, біз осы мақсаттарда ауыл аралап жүрміз дегім келеді. Біз заң шығарушы кеңестерде немесе дистриктердің комитеттеріне, сайлауда дауыс жинау үшін ауылдарды аралап жүрген жоқпыз, біздің мақсатымыз — елге, отан үшін жанын беруге даяр, және өздерінің денелері жатқан жерде бірде-бір белгі қойылмайтынына дайын болатын азапшыларды беру.»

Темір жол тораптарынан алшақтау жатқан ауылдар мен Калькуттаның арасындағы жағрафиялық, айырмашылықтарды білу жеткілікті емес. Егер революционерлер олардың негізгі айырмашылықтарын танып білер болса, онда олар да, мен сияқты, тоқымашыға айналар еді. Біздің қатарымыздың көпшілігін қурамайтын сол тоқымашылардың бүкіл Үндістанды құрамайтынын да мойындаймын. Бірақ, бұрындары айналысқандай, бүкіл Үндістанды тоқымашылықпен айналысуға тартуға болады; ал іш тартуға келер болсақ, онда халық әлдеқашан біздің қозғалысымызға іш тарта бастаған еді және ол ешқашан да революционерлерге іш тартпас деп ойлаймын. Революционерлер ауыл тұрғындары арасында үлкен танымалдыққа ие дегенге оз басым сенбеймін. Ал егер олар шынында да жетістікке жеткен болса, онда мен күйініштімін. Мен олардың жетістікке жету әрекеттерінің барлығын жоққа шығаруға аянбаспын. Сайтандық көріністегі нәрсенің қайсыбіріне болсын қарсы, қарулы астыртын әрекеттерінің барлығы сайтандықтың сайтандыққа қарсы соғысына тым ұқсас сияқты. Бірақ мен үшін бұл сайтанның біреуінің өзі де жеткілікті, сондықтан мен олардың санын көбейтпес едім. Сонымен, менің күш-жігерім бостан-босқа жұмсалды ма, әлде хақ жұмсалды ма, келешек әйтеуір бір көрсетер деймін. Буған қарамастан, менің қызметімнің нәтижесінде бұрындары бір ярд иірген тоқыманы тоқитын жерлерде енді екі ярд тоқитын болса, осының өзі жақсылық нышаны емес пе? Ал философиялық жүрексіздікке, не болмаса, басқа да қорқақтыққа болсын, жеке басым тек жиіркеніш қана сезінем. Егер мені революциялық іс қорқақтықты жойды деп иландырса, онда қаншалықты қарсы болсам да, бұл күрестің революциялық әдістеріне деген жиіркенішімді біршама жоғалтар еді. Алайда ауыл аралағандар күш қолданбау қозғалысының арқасында, ауылдық тұрғындар бірнеше жыл бұрын қол жетпестей көрінген, біраз батылдыққа ие бола бастағанын байқайтыны сөзсіз. Осыған байланысты, күш қолданбау — батылдың қолындағы қаруы дегім келеді. Сонымен бірге, көпшілік ағаттықпен жүрексіздікті күш қолданбау қағидасын ұстанумен шатастырып жататынына да келісемін.





Менің досым, революцияшыл — бұл, «өзінің ізгі істерін атқарып, өлімге бас тігетін адам» деген тұжырымға дәлелдің қажет еместігіне кәміл сенеді. Бірақ бұл менің күмәнданатын нәрсемнің дәл өзі. Менімше, ол жанын жаман іске бағыштайтын сияқты. Мен ешқандай жағдайда да өлтірушілік пен террорды жақсылық деп санаған емеспін. Мен шынында да, азапшылардың қаны сіңген идеялар тезірек жетіледі дегенге сенемін. Бірақ тропикалық безгектен ұзақ уақыт бойы азаппен өлген адам дарға асылған адаммен бірдей қиналады. Ал егер дарға асылған адам басқа адамның қанын төккенге айыпталып отырса, онда оның ешқашан, ешқандай жетілуге лайық идеясының болмағанын білдіреді.

«Сіздің революционерлерге қарсы пікіріңіздің бірінде олардың қозғалысы ешқашан бұқаралық болмайды және сондықтан халықтың біз дайындап жатқан революциядан ұтары аз дегенді білдіріп едіңіз. Бұл революциядан өзіміздің көрер пайдамыз көп дегенге саяды. Сіз дәл осыны айтпақ болдыңыз ғой? Сіз шынында да, үндістандық революционерлер — оз отаны үшін жанын аямайтын және оз отанын шексіз сүйетін, нишкама карма рухы жетелейтін адамдар, бұл пендешілік өмірден өздеріне пайда түсіру үшін, оз отанын сатар деп ойлайсыз ба? Біз, шынында да, дәл қазір халықты ұрыс алаңына жетелегелі тұрған жоқпыз, өйткені ол қазір өте әлсіз екенін білеміз, бірақ дайындықтар аяқталған кезде, біз уран салып, халықты ұрыс алаңына шақыратынымыз анық. Біз өзімізді бауырларымызбен үнемі салыстыра алғандықтан, казіргі замандық Үндістанның психологиясын жеткілікті мөлшерде жақсы білеміз деп мәлімдейміз. Сонымен қатар Үндістан халқының үндістердің әлсіз емес екені анық, бірақ ол шебер қолбасшыға тапшы; сонымен, үзіліссіз насихаттың арқасында бізде жеткілікті басшылар және жеткілікті қару болған кезде, оларды Шиваджи, Пратап, Ранджит және Говинд Сингх ұрпақтары екендігін дәлелдеу үшін, біз халықты ұрыс алаңына шақыруға, керек болса, жетелеп алып келуден де тайсалмаймыз. Сонымен қатар біз әрқашан да халық революция үшін емес, революция халық үшін өмір сүретіні туралы уағыздап келеміз. Сіздің нанымдарыңызды өзгерту үшін осы жеткілікті ме?»

Мен ешқашан да, революционерлердің пайда тауып, ал халық ештеме ұтпайтыны туралы ешнәрсе айтып көргенім жоқ. Бұл жаңсақ пікір. Керісінше, революционерлер осы сөздің тура мағынасындағы пайданы ешқашан көрмейді де. Ал егер революционерлердің халықты «жетелейтін» емес, ертетін мүмкіндіктері туып жатса, онда олар бұндай өлімге әкелетін соғыстың қажеті жоқ екендігін түсінеді. «Шиваджи, Пратап, Ранджит және Говинд Сингх ұрпақтары» туралы әңгімелер біршама жағымды және тебірентердей естіледі. Бірақ бұл шындығында осылай ма екен? Бәріміз де менің корреспондентімнің түсінігіндегідей, батырлардың ұрпақтары екенбіз бе? Біз олардың отандастарымыз, ал олардың ұрпақтары әскери таптар болып табылады. Келешекте бізде, касталарды жою мүмкіндігі туар, сол кезде ғана біз оларды өзіміздің бабаларымыз деп айта аламыз, бірақ ол касталар әлі өмір сүріп жатқандықтан, менің корреспондентімнің мәлімдемесі қолдау табатынына күмән келтіремін.

«Ақыр-соңында, сізді келесі сұрақтарға жауап беруді сұраймын: гуру Говинд Сингх, шынында да, игі іс жолындағы күреске сенгендіктен, адасқан патриот болған ба? Вашингтон, Гарибальди және Ленин туралы не айтасыз? Кемаль — паше мен Де Валер туралы не ойлайсыз? Жаңа сығылған жүзім шырын берудің орнына, мышьяк жазып берсе, Шиваджи мен Пратапты ізгі және асыл дәрігерлер деп атайсыз ба? Ол да винаш душкритқа сенгендіктен, Кришнаны еуропаланған деп айыптай аласыз ба?»

Әрине бұл күрделі және біраз қытығыма тиетін сұрақ. Бірақ менің бұл сұрақтан жаңылғым келмес. Біріншіден, гуру Говинд Сингх пен басқа аты аталғандар ешқашан жасырын өлтірудің жақтаушысы болмаған. Ал, екіншіден, қазіргі замандағы үндістандық революционерлер өз ісін білмесе, бұл патриоттар өздерінің істері мен өз адамдарын анық білген. Олардың қазіргі замандағы үндістандық революционерлерге қарағанда, олардың адамдары да, қолпаштаушылары да болмаған. Мен булар туралы халыққа айтқанда, көзқарастарым өмірлік теориядан қалыптасса да, оған негізделмеген едім. Менің революционерлерге қарсы шығуым тек қана мақсатқа лайықтылыққа негізделеді. Сондықтан олардың атқаратын қызметтерін гуру Говинд Сингх, Вашингтон, Гарибальди немесе Лениннің атқарған кызметтерін салыстыру — асқан қателік, сонымен катар қауіп төндірушілік. Бірақ күш қолданбау теориясына негізделе отырып, егер осы адамдардың замандасы және отандасы болсам, олардың барлығы жеңіскер және ержүрек батыр болғандарына қарамастан, олардың әрбіреуін «адасқан патриот» деп еш мүдіріссіз атауым әбден мүмкін болар еді. Бірақ қазір мен оларды мінемеуім керек. Мен, жалпы, батырлардың өмірінің жеке бір оқиғаларын қозғауға келгенде, тарихқа көп күмән келтіремін. Мен тарихтың тек қана негізгі оқиғаларына сеніп, өзіме тек қана солардан сабақ аламын. Егер ол өмірдің жоғарғы заңдарына қарама-қайшы болса, бұл тарихи тәжірибені үйренгім келмейді. Сондықтан тарих беретін там-тұм деректер бойынша, адамдар туралы пікір қалыптастыруға тура қарсымын. De mortuis nil nist bonum.*

Кемаль-паше мен Де Валер туралы да айтарым аз. Бірақ күш қолданбауға шексіз сенетін мен олардың соғысқа деген сеніміне байланысты, олар өмірде басшы бола алмайды деген ойдамын. Ал Кришнаға келер болсақ, менің корреспондентіме қарағанда, менің Кришнаға деген сенімім көбірек сияқты. Бірақ мен үшін, Кришна — әлем билеушісі, барлық тіршілік иесінің жаратушысы, қорғаушысы және талқандаушысы. Ол жаратушы болғандықтан, талқандаушы да бола алады.

Бірақ мен оз достарыммен діни немесе философиялық сөз таласқа түспеуім керек. Мен өзімнің өмір танымым туралы ілімді оқытушылыққа жарамаймын. Мен тек қана өзімнің сенетін ілімімді іс жүзіне келтіруге жараймын. Мен өз ойларымда, сөздерімде және әрекеттерімде аяғына дейін мейірімді, өте шыншыл және күш қолданбауға тырысатын, бірақ мұратына жете алмай келе жатқан жай ғана байғұс рухпын, тек осы мұрат қана ақиқат болып табылатынын білемін. Мен өзімнің революционер достарыма бұл киын шың, бірақ мен үшін қиындықтар — асқан рахат болып табылады дегім келді. Әрбір жоғары басқан қадамым маған әл-қуат беріп, келесі қадамды аттауға итермелейді. Бірақ осының барлығы - бейнет те, зейнет те менің жеке басымдікі. Революционерлер менің бұл философиямды толығымен тойтаруға ерікті. Мен Али атты ағайындар мен өзімнің көптеген достарыма айтқандай, жай ғана жеке басымның тәжірибесі туралы әңгімелеп отырмын. Олар шын жүректерімен Мустафа Кемаль-пашенің және, мүмкін, Де Валер мен Лениннің істерін мадақтай алады, мадақтайды да. Бірақ олар Үндістанның Түркістан, Ирландия мен Ресейге ұқсамайтынын, және аса ауқымды, соншама бір-бірінен жырақтағы, соншама кедей және қалжыраған халқы бар ел үшін, жоқ дегенде, өзінің қазіргі даму кезеңінде революциялық іс бастаудың ел үшін өзі-өзін өлтірумен тең болатындығын, менсіз де жақсы түсінеді.

СОҒЫС ТУРАЛЫ СҰРАҚҚА ҚАРАР

«Хариджан»,

26 тамыз, 1939 жыл

Мен соғыс туралы қарарыммен үлкен жеңіліске ұшырадым. Маған қарардың жобасын жасау ұсынылды, бірақ бұндай ұсынысты пандит Джавахарлал Неруде алды. Мен өзімнің жобамды мақтан тұттым және менің бұл мақтанышым, оны қабылдамағанға дейін де, сейіліп болған еді. Егер дауласып, көндірмейтін болсам, мен өзімнің қарарымды өткізе алмайтынымды білдім. Бірақ мұны істеуге ешбір зауқым соқпады. Сонда біз Джавахарлалдың қарарын тыңдадық. Мен бірден, оның қарары менікіне қарағанда, елдің және тіпті, тұтастай алғанда, жұмысшы комитетінің пікірін нақтырақ бейнелейтінін аңғардым. Менің қарарым ең айқын және бірізді, ол күш қолданбауға негізделген еді. Егер Конгресс күш қолданбауға барынша және оның саяси құрал ретінде мойындар болса, онда бұл оның сын сағатына айналмас еді. Бірақ Конгресс мүшелері бірқатар жағдайларда бұндай күш қолданбауға сенім білдірмейді. Ал сенетіндер оның тек қана үкіметтен билікті тартып алу мақсатында, үкіметке қарсы күресте ғана пайдалануды жөн санайды, бірақ Конгрестің бүкіл әлемге қарасты ешқандай күштеу жөніндегі миссиясы жоқ еді. Конгресте мұндай миссия бар деген хабарға мен тек қуанар едім. Екі қарардың да өзіндік қорытындысы бір-бірінен күрт ерекшеленбеуі тиіс. Бірақ ниеттемелер бөлек болғандықтан, сәйкес қорытынды әр түрлі мағыналы мәтінде екі түрлі нәрсені сипаттар еді. Үндістанның өзінде болған оқиғалар дерегінің алдында, Конгрестің билігі әскер мен полиция көмегін шақыруға мәжбүр болу дерегінің алдында күш қолданбау декларациясы ащы мысқыл сияқты көрінер. Ол Үндістанда да, әлемде де ешқандай беделге ие бола алмас еді. Бірақ өзіме-өзім адал болып, мен ұсынған жобадан басқа ештеме ұсына алмадым.

Құрастыруына қатысқан менің мына қарарымның тағдыры менің Конгреспен ресми байланысымның тарқауының даналығын дәлелдеді. Мен Жұмысшылар комитетінің отырыстарына, оның қарарлары, тіпті оның жалпы саясатымен ынтымақтасу үшін де келмеймін. Мен оларға, өзімнің күш қолданбау миссиямды іске асыра келе, қатысамын. Олар менің катысуымды қажет деп тапқандықтан, олардың әрекеттеріндегі күш қолданбаудың мәнін айыру үшін және олар арқылы Конгресс мүшелерінің де әрекеттеріндегі күш қолданбаудың мәнін айыру үшін келемін. Біз бір мақсатқа ұмтылып келеміз. Жұмысшылар комитетінің мүшелері, егер мүмкін болса, менімен бірге бүкіл жолды жүріп өтер еді, бірақ менің өз-өзіме адал болғаным сияқты, олар да өз-өздеріне және өздерінің өкілеттендіретін еліне адал болғылары келеді. Күш қолданбау прогресі ұзын-сонар үдерісі болғанын да білем. Бірақ тәжірибелерге сенер болсақ, бұл ортақ мақсатқа жетудің ең сенімді жолы болып табылады. Қарулы қақтығыс Үндістанға болсын, басқа елге болсын, әлемге болсын, бостандық сыйламайды. Әділдікті жақтаудың жолында жасалған болса да, күш көрсету оз күшін әлдеқашан жойған. Өзімнің күш қолданбаудағы шексіз сенімімде жақтастарымды таппасам, жалғыз сүрлеу жол салуға, осы ұстанымдарымды жүрегіме мәңгі ұялатып, онымен жалғыз өтуге келісемін.

ГИТЛЕРШІЛІКПЕН ҚАЛАЙ КҮРЕСУ КЕРЕК

«Хариджан»,

22 маусым, 1940 жыл

Гитлер деген кім болып шықпаса да, біз гитлершіліктің не екенін жете түсіндік. Бұл нақты ғылым деңгейіне дейін жетілдірілген және ғылыми нақтылықпен жұмыс істейтін, жалаң да қатыгез күш болып табылады. Әрекеттегі бұл күш жеңілмейтін дерлік күшке айналады.

Сатьяграханың ерте кезеңінде ол енжар қарсыласу түрінде танымал болған еді, иоханнесбургтық «Стар», онда ойы болса да, ұйымдастырылған күш көрсетуге қабілетсіз, қолында ешбір қаруы жоқ үндістердің бақайына дейін қаруланған үкіметке қарсы тұрғандарына қайран қалып, бу поезінің түрінде бейнеленген, жеңілмейтін күшті сипаттайтын үкіметті және енжар қарсыласуды - мызғымастықты сипаттайтын, жайлы жайғасып жатқан піл түрінде бейнелеп, сайқымазақ сурет шығарған еді. Піл мызғымас күшті сипаттады. Суретші карикатурашы жеңілмейтін күш пен мызғымас күш арасындағы қарсыласу рухын шынайы аңғарыпты. Ол кезде жағдай әлі шарасыз болмаған еді. Одан арғы оқиғалар - баршаға белгілі. Жеңілмейтін болып көрінген күшке сатьяграханың мызғымас күші, өш алусыз қасірет шегу деп атайық, қарсыласуда жетістікке жетті.

Сол кездегі рас болғанның барлығы, бүгін де тура солай рас бола алады. Гитлершілікке қарсы күресте, ешқашан контргитлершілік көрсетіле алмайды. Өйткені контргитлершілік өз әрекетімен гитлершілікті екінші дәрежеге дейін жеткізе алады. Біздің көз алдымызда ашылған нәрселер гитлершілік сияқты күш көрсетудің кез-келгені бос әурешілікке түсетінін көрсетеді.

«Гитлеризмнің банкроттығы» мағынасының астарында нені түсінетінімді сипаттауға рұқсат етіңіздер. Ол кіші ұлттардың бостандығына қол сұқты. Ол Францияны бейбітшілік сұрап, жалынуға мәжбүр етті. Мүмкін, осы менің мақалам басылып жатқанда, Британия да соның кебін киетін шығар. Ал менің дәйектемелерім үшін, Францияның құлауының өзі де жеткілікті. Француздық мемлекет қайраткерлері шарасыздыққа бағынып, бір-бірін мағынасыз өлтіруге қатысуға бас тартуымен сирек кездесетін батылдық танытты деп ойлаймын. Егер Франция ақиқатты жоғалтатын болса, ол үшін жеңіскер болудың ешбір мағынасы болмас. Еркіндік жолы осы еркіндікті аңсаған өткендердің қанымен өтелсе, ащы мысқылға айналатыны анық. Ол онда өзімшілдікті қанағаттандырудың ұятты үдерісіне айналады. Француз солдатының ержүректілігін барша әлем біледі. Бірақ әлем сонымен катар онда бейбітшілік сұраған, француздық мемлекет қайраткерлерінің одан асып түспесе кем соқпайтын ерлігін де білсін. Француздық мемлекет қайраткерлері бұл қадамды нағыз солдаттарға лайық түрде іске асырды деп ойлаймын. Герр Гитлер бізге ешқандай қорлайтын талаптарды орындата алмайды және ешбір мейірім көрсетусіз соғысатынын білдірсе, ол бұл мейірімді тым құрығанда, бейбітшілік мәмілесіне келгенде көрсетуі тиіс деп үміттенуге руқсат еңіздер.

Енді біздің тұжырымымызға оралайық. Гитлер өзінің жеңісімен не істемек екен? Ол соншама үлкен билікті қорыта алар ма екен? Ол өткен заманда өмір сүрген, өзінің жол салушысы Александр арқалап кетпеген сияқты, бұның барлығын көріне арқалап кетпейді ғой.

Ол немістерге қуатты империяны билеу қуанышын емес, еңсені жер қылатын ауыр жүгін арқалатып кетпей ме? Өйткені олар жеңілген халықтың тізгінін үнемі тартып ұстай алмас. Олар герр Гитлерді данышпан, ержүрек адам, мүлтіксіз ұйымдастырушы және тағы да көптеген басқа қасиеттерін құрметтер. Бірақ мен немістердің келер ұрпақтарының гитлершіліктің жасаған істерін шынымен мақтан тұта алатынына қатты күмәнданамын. Келешек заманның немістерінің оз батырлары арасында да бірқатар айырмашылықтарды аңғаруды үйренетіндеріне сенемін. Сонда да, әлем Гитлер төккен қанның барлығының адамзат ұрпағының өнегелілік мәртебесінің бір тамшысына, миллионнан бір бөліктен туратын да, үлес қоспайтынын мойындайтынына сенемін.

Осыған қарама-қарсылық ретінде, егер чехтар, поляктар, норвегиялықтар және ағылшындар Гитлерге: «Сізге талқандауға ғылыми дайындық жасаудың қажеті жоқ. Біз сіздің зорлығыңызды күш қолданбаумен қарсы аламыз. Сондықтан, сіздер біздің күш қолданбайтын әскерімізді танктерсіз, линкорлар мен әуе кемелерінсіз-ақ қирата аласыз», -дейтін болса, бүгінгі Еуропаның жағдайын көздеріңізге елестетіп көріңіздер. Айырмашылық — тек қанды соғыстың нәтижесінде алған нәрсені Гитлер ешбір оқ атусыз алуында ғана болушы еді дерсіз. Бұл жағдайда Еуропа тарихы басқаша жазылар еді. Онда үстемшілік, мүмкін (бірақ, тек қана, мүмкін), күш қолданусыз қарсыласу арқылы іске асырылар еді, ал ол бұған тек адам айтқысыз айуандық жасау арқылы ғана жетіп отыр. Күш қолданбауда тек қана ешкімнің жанын алуды ойластырмаған және ешкімге қастандық жоспарламаған, қажеттілік туындаған жағдайда өлімге басын тігетіндер өлтірілуші еді. Бұл жағдайда, Еуропа осы арқылы өзінің өнегелілік мәртебесіне біраз үлес қосар еді деуге руқсат етіңіздер. Ақыр соңында дәл осы өнегелілік құндылықтар ғана бағаланатын болады деп сенемін. Қалған нәрсенің барлығы түкке тұрмайтын бос әурешілік.

Мен бұл жолдарды Еуропалық ірі мемлекеттерге арнап жаздым. Бірақ олар сонымен қатар өзімізге де бағытталған болатын. Егер менің дәлелдерім туған жерге кайтып оралса, онда өзіміздің қуаттының күш қолданбауына артқан мызғымас сеніміміз туралы жар салып, біз өзіміздің бостандығымызды қару күшімен емес, күш қолданбаудың қуатымен қорғаймыз деп жариялаудың кезі келмеп пе еді?

«МЕНІҢ АРМАНЫМДАҒЫ ҮНДІСТАН»

АУЫЛДЫҚ СВАРАДЖ

«Хариджан»,

26 шілде, 1942 жыл*

Сұрақ: Үндістанда қалыптасып отырған қолайсыз жағдайларға байланысты, жоғарыда тұрған үкіметтік мекемелерге немесе олардың болмаған жағдайда барлық ауылдық істерді басқаратын сварадждың ауылдық комитеттерінің жұмысының жалпы көрінісін сипаттауыңызды сұраймыз? Сіздің пікіріңіз бойынша, оның ішінде комитет құзіретті және өкілетті мекеме болып, риясыз, тиімді және ержүректілікпен, ешкімнің сүйеуіне үміт артпау арқылы қызмет етуіне қалай қол жеткізуге болады? Оның қызметтік шеңбері мен нұсқауларын іске асырудың механизмі қандай болуы керек? Және комитет мүшелерін парақорлық, қабілетсіздік және басқа себептермен ауыстыру қандай әдіспен іске асырылады?

Жауап: Ауылдық сварадж туралы менің пайымдауыма сәйкес, ауыл өзінің тіршілік қажеттіліктерін өтеуде өзінің көршілеріне тәуелсіз, сонымен катар олармен көптеген басқа қажетті аудандарда тығыз байланыста болуы керек. Осылайша, әрбір ауылдың негізгі уайымы мен мақсаты, өз қажеттілігін қамтамасыз ете алатын азық-түлік дақылдарын өсіру және киім тігу үшін, мақта өндіру болып табылады. Ауылдың мал өсіру және үлкендер мен балалардың сауық құруы мен дем алуы үшін жеткілікті жер учаскелері болуы тиіс. Ал егер бүл қолайлықтардан артылатын жері болса, онда ол жерлерде сату үшін ганжья, темекі, апиынның және т.б. басқа пайдалы дәнді дақылдар немесе жемістерді өсіруге болады. Ауылда ауылдық театр, мектеп және жиналыс залы болуы тиіс. Ауылдың өзінде таза сумен қамтамасыз ететін, жекеменшікті су құрылғылары болуы тиіс. Бұған тек құдықтар мен су қоймаларын бақылау арқылы ғана қол жеткізуге болады. Білім беру, тіпті, бастауыш білімнің акырғы сатысына дейінгі білім толық берілуі тиіс. Кез келген қызметтер, мүмкіндігінше, кооперативті бастамаларға негізделуі тиіс. Жанаспаудың неше түрлі дәрежесі бар, қазіргі кездің сипатындағы касталардың болмауы тиіс. Ауылдық қауымдастықтың негізі сатьяграхамен күш қолданбау және ынтымақтаспау болады. Ауыл тұрғындары ауылдың бекіткен ауылдық күзетінде кезекшілікпен міндетті қызмет атқарады. Ауылды басқару, жыл сайын ауылдың ересек тұрғындары — еркектер мен әйелдер сайлайтын, басқаруға қажетті басты қасиеттерге ие болып табылатын, бес адамнан туратын панчаятпен іске асырылады. Панчаяттар толық билікке және қажетті заңдылыққа ие болады. Жазалаудың ешқандай жүйесі қарастырылмайтындықтан, панчаяттар бір уақытта құзіреттілігі бір жылға ғана созылатын, заң шығарушы да, соттық та және атқарушының да қызметін атқарады. Кез келген ауыл ешкімнің араласуынсыз, тіпті байланысы жалғыз әрекетке - оның түсімдеріне салық салуға негізделетін үкіметтің де араласуынсыз, осындай кішкентай мемлекет қура алады. Мен бұл жерде көршілес ауылдар мен орталықпен байланысына, егер бұндай байланыс бар болса, катысты сұрақтарға тоқталған жоқ едім. Менің қазіргі мақсатым — ауылды басқарудың нобайын келтіру болып тұр. Бұл жеке бас бостандығына негізделген, нағыз демократия болып табылады. Тұлға — оз үкіметінің жаратушысы. Күш қолданбау заңы — оны және оның үкіметін басқарады. Ол және оның ауылы бүкіл әлемге шақыру тастауға қабілетті болып табылады. Өйткені әрбір тұрғынды басқаратын бұл заң өзінің абыройын және өз ауылының намысын қорғауда жанын беруге дайын екендігіне негізделеді.

Қазір, осы жолдарды жазып отырған мен сияқты, оқырман да менен, осы суреттелген сызба бойынша, сіздің өзіңіз Севаргамды неліктен ұйымдастыра алмадыңыз екен деп сұрауы мүмкін. Мен бұған «мен осыны іске асыруға ұмтыламын» деп жауап берер едім. Кейбір нәтижелер қылаң бере бастағандай, бірақ қазір мен айтарлықтай ештеме көрсете алмаймын. Бірақ бұл нобайда мүмкін емес болатындай ештеңе жоқ. Бұндай ауылды ұйымдастыру бүкіл өмірлік мақсат болуы мүмкін. Жариялылық пен ауыл өміріне шынайы берілген кез келген адам ауылды тандап алып, толықтай оның мүддесімен өмір сүріп және өзінің өмірлік жалғыз ісі ретінде, оған қызмет етуді санаса, онда ол адамның жақсы нәтижелерге қолын жеткізе алатыны сөзсіз. Ол, ең алдымен, бір уақытта ауылдық қоқыс тазалаушы, тоқымашы, күзетші, дәрігер және мектеп оқытушысы болып көрсін. Ал егер оған ешкім қолдау көрсетпесе, ол көше сыпырушылық және тоқымашылық кызметпен шектелсін.

ТӘУЕЛСІЗДІК

«Хариджан»,

5 мамыр, 1942 жыл

Менің достарым менен тәуелсіздікке анықтама беруді бірнеше рет талап еткен еді. Қайталасам да, менің арманымдағы тәуелсіздік — Рамараджьяны немесе жердегі қудай патшалығын білдіретіні жөнінде айтуға өзімді міндетті санау. Мен оның аспанда қалай болатынын білмеймін. Менің алыс болашаққа құшағымды серпуге құлқым жоқ. Егер осы шақ жеткілікті түрде жақсы болып көрінсе, онда келер шақ та, одан аса ерекшеленіп, жаман бола қоймасы анық.

Нақты: тәуелсіздік саяси, экономикалық және рухани болуы тиіс.

«Саяси» тәуелсіздік — британдық әскердің кез келген түрде таратылуын білдіреді.

«Экономикалық» тәуелсіздік - британдық капиталистер мен британдық капиталдан, сонымен катар олардың үндістандық егіздерінен толық дербестікті білдіреді. Басқаша айтқанда, ең кедей өзін ең жоғары мәртебелімен бірдей дәреже сезінуі тиіс. Бұл тек капитал немесе капиталистер өзінің қабілеттері мен капиталдарын ен төменгі сатыдағылармен бөліске түскенде ғана мүмкін болады.

«Рухани» тәуелсіздік — қорғануға арналған қарулы күштерден дербестігін білдіреді. Менің түсінігімдегі Рамараджья британдық әскерді ұлттық кәсіби әскермен алмастыруға жол бермейді. Өзінін жеке ұлттық әскері болса да, осылай басқарылатын мемлекет рухани тәуелсіз бола алмайды, ал бұл, оның ең қауқарсыз деп аталын азаматтарының толық рухани гүлденуге жете алмайтынын білдірмек.

ТӘУЕЛСІЗДІК

«Хариджан».

28 шілде, 1942 жыл

Сұрақ: Сіз өзіңіздің 15 шілдеде «Хариджан» газетінде жарияланған «Шынайы қауіп» атты мақалаңызда Конгресс мүшелері қандай

тәуелсіздікті қалайтынын өздері білмейтін сияқты деп жазған едіңіз. Сіздің өз түсінігіңізге сәйкес, тәуелсіз Үндістанның айқын көрінісін сипаттай аласыз ба?

Жауап: Мен үздіксіз, Үндістанның тәуелсіздігі туралы пікір айтумен болдым деп ойлаймын. Бірақ осыған ұқсас сұрақты жиі естігендіктен, менің қайталануым мүмкін болса да, бұл сұраққа жауап беруді дұрыс деп есептеймін. Үндістанның тәуелсіздігі бүкіл Үндістанның, оның ішінде Үндістанда князьдік деп аталатын жерлердің де және, менімше, Британияның үнсіз келісуімен үстемдік жүргізіп келе жатқан басқа шет елдік мемлекеттерге жататын — Франция және Португалияның территорияларының да тәуелсіздігін білдіреді. Тәуелсіздік — осы елді басқарып келе жатқандардың тәуелсіздігін емес, Үндістан халқының тәуелсіздігін білдіреді. Билеушілер енді осыған дейін өздерінің өкшесінің астында болып келгендердің еркіне тәуелді болуы керек. Бұл олардың халықтың ырқын орындайтын оның қызметшісі болуы керек дегенді білдіреді.

Тәуелсіздік, ең алдымен, төменгілерден бастама алуы керек. Осылайша, кез келген ауыл, билікті толығымен иеленген мемлекетке немесе панчаятқа айналады. Будан, кез келген ауыл — тек қана өзінің күшіне сүйеніп және тіпті, әлемге қарсыласып, өзінің бостандығын қорғауға дейін, өз істерін өзі атқаруға қабілетті болуы тиіс. Ауыл кез келген тыстан келген шабуылға, өзінің өмірін беру қажет болса да, мәрттікпен тойтарыс беріп, өзін қорғап қалуға дайындалады. Сонымен, бүл бір бүтінді құрайтын, оның өзі бір бүтін нәрсе болып табылады. Бұл көршілерге немесе тысқары әлемге деген кіріптарлық пен олардың тарапынан ерікті көмек алуды мүлдем жоққа шығармайды. Бүл еркін және ерікті өзара қатынастар болып табылады. Кез келгені өздеріне не керек екендігін білетін және одан әрмен бірдей еңбек ету нәтижесінде, басқалардың алуға мүмкіндігі болмайтынды ешкім қаламайтындығын білетін, еркектері және әйелдерінен туратын қоғам жоғары мәдениетті коғам болып табылатыны даусыз.

Бұл коғамның, менің ойымша, құдайға деген шынайы сенімінсіз өмір сүре алмайтыны, ақиқат пен күш көрсетпеуге негізделетіні сөзсіз. Ал құдай — ешкімнің жаратуынсыз туындаған, барлығын білетін шынайы күш, ол әлемнің барлық күштеріне енеді және олардың бірде-біреуіне тәуелді болып табылмайды. Бұл күш басқа барлық күштер, мүмкін, жойылып, ыдырап кетсе де өз қалпында қала береді. Мен өзімнің өмірімді осы жылулы сәулеге сенусіз елестете алмаймын.

Сансыз көптеген ауылдардан туратын осы құрылымдағы қоғам жоғары қарай жылжымайтын шеңберлер түзіп, өз шегін кеңейте береді. Онда өмір - бір негізге қаланған, ең биік шыңы бар пирамидаға емес — мұхитқа ұқсас болады, ал оның ортасында индивид бар, ол ауыл үшін оз өмірін беруге дайын, ал ол ауыл оз кезегінде ауылдардың бір тобы үшін жанын қиюға дайын. Ақыр соңында, бүтін бір индивидтердің өмірінен туратын біртұтас өмірге айналады, олар ешқашан менменшілдіктен өктемдікке бас ұрмайды, олар мұхиттық сфераның ұлылығын қурайтын момын бөліктерге айналады.

Сондықтан сыртқы шеңбердің ішкі шеңберді жаншып жіберуге жететін күш болғанымен, ол өзінің шегіндегіге күш-қуат беріп, өзі де одан қуатқа сусындайды.

Мүмкін, бүл утопия шығар, сондықтан өзіңнің есіл уақытыңды осыған жұмсаудың қажеті де жоқ деп мысқылдайтындар да табылар. Егер бұл евклидттік тұғыр (бұны айқынырақ сипаттау — адамның қабілет шегінен тыс нәрсе деп ойлаймын) өзінін бұлжымас құндылығына ие болса, онда менің сипаттаған көрінісімнің адамзаттың болашағы үшін үлкен маңызы бар. Бұны толығымен атқару мүмкін болмағанымен, Үндістан осыны ұстанып өтсін. Біз өзіміздің нені қалайтынымыз туралы нақты түсінік алсақ, тек сонда ғана біз өзіміздің түсінігімізге жақын мақсатқа жете алармыз. Егер Үндістанның кез келген ауылы мемлекет бола алса, онда мен, ақырғысы біріншісіне тең болатын немесе, басқа сөзбен айтқанда, біріншісі де, ақырғысы да болмайтын, өзімнің сипаттаған көрінісімнің ақиқатқа лайық екендігін алға тартамын.

Бұл көріністе әрбір дінге бірдей мән беріледі. Біздің барлығымыз — ұлы бәйтеректің жайылған жапырақтарымыз, ал бұл ағаштың тамырлары жердің тереңін бойлай-бойлай, түбіне жеткендей. Ең алапат дауылың да, бұл бәйтеректіміз қақтырмас. Ал оны түп-тамырымен қалай жұлып алмақсың?

Бұл көріністе адамның қол еңбегін ығыстырып, барлық күшті бірнешеудің қолына шоғырландыратын машиналарға орын жоқ. Өркениетті адам отбасында жұмысшылардың өз мәні мен орны бар. Бірақ индивидке қол ұшын беретін кез келген машина керекке жарайды. Сонда да, шынымды айтсам, бұл машина өзі қандай екен деп ойланып көрмеппін. Зингердің тігін машинасы туралы ойланып көрдім, бірақ бұл тіпті жай жанама анықтау болар. Оның менің көрінісіме қажеті де жоқ.

ИНДУСТРИЯЛАНДЫРУДЫҢ БАЛАМАСЫ

«Хариджан»,

1 қыркүйек, 1946 жыл'

Менің корреспонденттерімнің бірі былай деп жазады:

«Сіз Үндістанның өзінің меншікті кемелерін, локомотивтерін және самолеттерін т.б. шығаруына мүмкіндік беретін бұндай индустрияландырудың қажеті бар дегенге сенесіз бе? Ала егер сенбесеңіз, Үндістан өзінің еркін және тәуелсіз мемлекеттің қызметін атқара алатындай, басқа құралдарды пайдалану жөнінде қандай пікіріңіз бар ?

Егер сіз осындай өнеркәсіптің болуы мүмкін деп санасаңыз, онда жинақталатын түсімдер мен басқаруды кім бақылайды деп ойлайсыз ?»

Кез келген ел үшін индустрияландырудың қажеті аса үлкен деп ойламаймын. Бүл әсіресе Үндістанға қатысты болып табы¬лады. Үндістан, тек қана бүкіл әлеммен бейбітшілікте өздерінің лашықтарына қарапайым, бірақ лайықты өмір қалпын ұстана отырып, жапа шеккен әлемнің алдында өз борышын орындай алады. Жоғары сана-сезім, қарқынды дамудың нәтижесі болып табылатын және бізге Маммонеге табынушылық арқылы таңылған күрделі материялы өмірге қарама-қайшы болып табылады. Бұл өмір рахаттары бізге лайықты өмір сүру өнерін үйренгенде ғана келеді.

Мүмкін, біздің тәуекелге толы өміріміз ғажайып шығар. Бірақ қатерге толы өмір мен тәуекелдікті де ажырата білу қажет. Жабайы андар мен жабайы адамдарға толы орманда жалғыз өзі, қарусыз, тек құдайдың құдіреттілігіне сенген адам ғана қатерге толы өмір сүреді. Ал адамдарды қайран қалдырып, аспанды шарлап, жерге түскен адам тәуекелге толы. Біреуінің әрекеті мағынаға толы, ал екіншісі мән-мағынасыз.

Жергілікті халқының саны қаншалықты зор екендігіне, және шекара аумағы қаншалықты ауқымды болмасын, бақайына дейін қаруланған және сән-салтанатқа белшесінен батқан мемлекеттің қарапайым өмір сүруі мүмкін бе деген сұрақ күдікшілдердің жиі келтіретін күдігі. Бұған жауап — қысқа да нұсқа. Егер қарапайым өмірдің мағынасы болса, онда тым құрығанда бір топ немесе тіпті бір адам өмір сүруге әрекеттенсе, бұл өмір салтын байқап, сынап көру қажет.

Бірақ, сонымен катар кейбір өнеркәсіптің жетекші салаларын қажет деп санаймын. Мен кабинеттік те, қарулы да социализмге сенбеймін. Бірақ мен, қалың бұқараның артыңнан еруін күтпестен, өз қарауың бойынша әрекеттенген жөн деп санаймын. Сондықтан мен бұл өнеркәсіптің жетекші салаларын тізіп жатпадым, мен жай ғана, адамдардың көп саны бірігіп жұмыс атқаратын барлық жерлерді мемлекеттік меншікке айналдырар едім. Еңбектері білікті ме, біліктенбеген бе, оған қарамастан, олар мемлекет арқылы өздерінің еңбек өнімінің иесі бола алады. Бірақ мен бұл мемлекетті тек күш қолданбауға нық негізделген деп санағандықтан, мен қалталы адамдарды өз меншіктерінен айырмай, одан да олардың меншігінің мемлекетке айналуына қарай, серіктесуге шақырар едім. Миллионер болсын, кедей болсын, коғамда парийлер жоқ. Олардың екеуі де — бір кеселдің тумасы. Олардың екеуі де — адамдар емес пе?

Біз Үндістанда және басқа жерлерде, куәсі болған және мүмкін, әлі де талай кездестіретін адамгершіліксіздің бейнесі алдында өзімнің бұл сенімім туралы, жар салып келем. Онда біздің төнген қауіптің алдында саспай өмір сүруге үйренгеніміз дұрыс болар.

ҚОЛ ЖӘНЕ ОЙ ЕҢБЕГІ

«Хариджан»,

23 ақпан, 1947 жыл

Сұрақ: Рабиндранат және Раман" өзінің тіршілігіне қажетті бір үзім нанын қол еңбегімен тауып жеуі керек деп біз неліктен табандауымыз керек? Бұл айқын немқұрайлылықты білдірмей ме? Екеуі де қоғамға пайдалы істі атқарғанымен, неге ой еңбегінің жұмысшылары бірдей еңбек ететін қол еңбегінің жұмысшыларымен санаспайды ?

Жауап: Ой еңбегінің мәні зор және өмірде маңызды орын алатыны сөзсіз. Ал менің табан тірейтінім, ол — қол еңбегінің аса қажеттілігін шегелеп тағы да айтамын. Және ешбір адам бұл міндеттен тысқары болмауы қажет деп санаймын. Қол еңбегі тіпті ойлау қабілеттілігін арта түседі деп те айтуға болады. Ежелгі брахмандар да ой еңбегімен қатар, қол енбегін де атқарғанын айта кетсем, аса сөкпессіздер. Бұл осылай болмағанның өзінде, бүгінгі таңда қол еңбегінің қажеттілігі дәлелденіп болған еді. Осыған орай, мен Тостойдың өмірі мен оның елінде шаруа Бондаревтың алғашқы рет өз нанын өз еңбегімен тауып жеу туралы жариялауымен белгілі болған әйгілі ілімі туралы мысал келтіре кетейін.

АЗИЯДАҒЫ МИССИЯ

«Хариджан».

20 сәуір, 1947 жыл

1947 жылы 2 сәуірде болған Пурана Киладағы (Дели) азияаралық байланыс туралы Конференцияның қорытынды отырысында Гандиджи өз сөзінде:

– Достар, сіздер түпнұсқадағы Үндістанды көрген жоқсыздар, сіздер шынайы Үндістанның орталығында ұйымдастырылмаған конференцияда отырсыздар. Дели, Мадрас, Калькутта, Пaxop — ірі қалалар, және осы себептен, Батыстың ықпалына бейім келеді. Егер сіздер бетпердесіз Үндістанды көргілеріңіз келсе, онда сіз оларды жұпыны ауылдардан, қоқыс жинаушылардың аянышты лашықтарынан іздеңіздер. Үндістанда бұндай ауылдардың саны 700 мыңға жетіп жығылады, ал оларда 380 миллион адам турады.

Егер сіздер бұл ауылдарға бара қалсаңыздар, сіздер оның сән-салтанатына қайран болмайсыздар. Сіздер қалың көңнің арасымен жүріп өтуге мәжбүр боласыздар. Әрине, үндістандық ауылдар ешқашан жұмақ бағындай құлпырған емес еді, бірақ бүгіндері олар, шынында да, сасыған көң үйіндісіне айналыпты. Олар бұрын ондай болмаған еді. Менің айтып тұрғаным, тарих кітабынан үзіп-жұлып оқығаным емес, өз көзіммен көргенім. Мен Үндістанды оңды-солды шарлаған кезде, барлық жерден адам баласының оты сөнген, аянышты жанарларын көрдім. Міне, бұл — Үндістан. Осы жұпыны лашықтарда, осы көң үйінділерінің үстіндегі момын қоқыс жинаушыларды көріп, осы бейнеде үлкен даналық жатқанын көруге болады.

– Даналық Батыстан Шығысқа емес, Шығыстан Батысқа келгенін айта кетіп, Гандиджи сөзін жалғастырды:

Даналардың біріншілерінің қатарында Зороастр болды. Ол Шығыс елінен шыққан. Ал одан кейін Будда болды, о да Шығыстан, Үндістаннан шықты. Ал Будданың соңынан кім ерді? Тағы да Шығыстан шыққан, Иса. Исаға дейін Моисей, ол Мысырда туса даты Палестинадан бастама алған еді. Исадан кейін Мұхамед пайғамбар шықты. Мен бұл жерде, Кришна, Рама және басқа сәулелілер туралы айтпай-ақ қояйын. Мен олардың улылығын азырақ демеймін, олар білімді, әлемге аса танымал емес сияқты. Бәрібір, мен бүкіл әлемде осы адамдарға пара-пар ешбіреуді білмеймін. Ал одан кейін не болды? Христиандық Батысқа ығысқан кезде бұрмалануға ұшырады. Осыны айтудың өзі өкінішті. Мен бұл туралы енді соз қозғағым да келмейді.

Мен осының барлығын, сіздерге бір мақсатпен: сіздердің үлкен қалаларда көргендеріңіз -Үндістан емес екендігін түсіндіру үшін айттым. Ия, біздің көз алдымыздағы мына қанды кескілесу — масқара жағдай. Мен сіздерге кеше ғана, Үндістаннан кетісімен, бұл қантөгіс туралы ұмытқандарыңыз жон деп айтып едім.

Бірақ сіздер Азияның миссиясын түсінсін деймін. Оны Батыс көзқарасымен немесе атом зымыранын қолға ала отырып, түсінуге болмайды. Егер сіздер осы миссияны Батысқа катысты орындаймын десеңіздер, онда бұл миссия ақиқат пен махаббат миссиясына айналуы керек. Мен сіздерді тек ақылға келуге ғана шақырып отырған жоқпын. Мен сіздердің жүректеріңізге де сәулелі жылудың енуін қалап отырмын.

Біздің жариялылық заманымызда, кедейлердің кедейінің ұйқыдан оянуының заманында, сіздер осы зор мәнге ие болған миссияларыңызды қайтадан колға ала аласыздар. Сіздер Батысты, өздеріңізді басып-жанышқаны үшін кек алумен емес, шынайы түсіністік арқылы бас идіре аласыздар. Менімше, егер біз тек қана ақылымызды біріктірмей, рухымызды да біріктірер болсақ, онда біз даналар Шығыстан әкелген миссияның құпиясын түсініп және егер біз шынында да осы миссияға лайық болсақ, Батысты әпсәтте-ақ тізе бүктіре алармыз деп ойлаймын. Тізе бүккен Батыстың өзі де осыған риза болары анық.

Қазіргі Батыс даналыққа сусап отыр. Ол атом бомбаларының санының өсуіне күйзеліп отыр, өйткені атом бомбалары тек қана Батысқа емес, сонымен катар бүкіл әлемге де қауіп төндіріп тұр, бұл дүниежүзілік су тасқыны туралы библиялық аңыздың шынайы өмірге айналғанына ұқсайды.

Бұл сіздердің және менің ұстаздарымыздың Азияға қалдырған мұрасы, сондықтан сіздер әлемге оның бүкіл күнәһарлығы мен өшпенділігін көрсетулеріңіз керек.

ӨШПЕНДІЛІКТІ ҚАЛАЙ АУЫЗДЫҚТАУ КЕРЕК

«Хариджан»,

24 ақпан, 1946 жыл*

Шыдамсыз патриоттар тәуелсіздік үшін зорлық көрсету арқылы, мүмкіндігінше, барлық жерде қолдануға ұтылатын өшпенділік барлық жерге таралғандай, айқын сезіледі. Бұл әрқашан және барлық жерде қате болған деп санаймын. Бірақ еліміздегі одан да ірі қателік бостандық жолындағы күрескерлердің, олардың саясаты - ақиқат пен күш қолданбау деп жариялағанда жасалды. Олар өшпенділікті, махаббатқа айналдыруға болмайды деп санайды. Зорлыққа сенетіндер, әрине: «Өз жауларыңды өлтір, ашық па, жасырын ба, өзің білесің, олардың өздеріне және мүліктеріне қалай келтірсең де, зиян келтір!» — деп уран салудан да тайынбас. Ал бұның нәтижесінде одан да бетер өшпенділік, жауап ретіндегі өшпенділік және екі жақтың кек алуға ұмтылысы туындайды. Жаңа ғана аяқталған соғыс бұндай өшпенділіктің қажетсіз екендігін айқын көрсеткендей. Біз әлі, жеңіскерлердің шынында да жеңіске жеткені ме, жоқ па, олардың өз жауларын әлсіретуге деген талпынысы, өздерін титықтатпап па, осының барлығын біз әлі алда көреміз. Бұл барынша жұмсағырақ айтқанда, жаман ермек. Біздің еліміздегі әрекет философиясының кейбір жақтаушылары теорияны жақсартуға тырысып: «Біз ешқашан өз жауларымызды өлтірмейміз, бірақ біз олардың дүние-мүлкін құртуға бар күшімізді саламыз» — дейді. Мен өз тарапымнан, оларға «олардың дүние-мүлкі» дегенде, әділетсіз болармын, бірақ бір қызығы, біздің жауымыз деп аталатын адамдар өздерімен бірге ешқандай мүлік әкелген жоқ еді, ал өзі әкелген аздың өзін біздің мойнымыздан сығып алып, төлеттіріп келген еді. Сондықтан да шынымен «біз олардың дүние-мүлкін» талқандаймыз дейді.

Адамдар болсын, заттар болсын, осының негізгі бөлігін ол осында өндіреді. Сәйкесінше, оның қолындағы бар-жоғы — меншікке қамқорлық көрсету ғана. Біз талқандағанымыз үшін де аса қомақты соманы төлейміз, өйткені кінәсіз бұған дейін де әрқашан төлеп келген. Жазалау салығының және оның тумаларының барлық мәні — осы. Адамды өлтіруден бас тарту арқылы күш қолданбау күш қолданбаудың әдісін жетілдіруге жатпайды. Ол ұзақ азаптауды білдіреді, ал бұл тиімсіз болған кезде, біз бірден өлтіруге немесе зорлық көрсетудің ақырғы жетістігі болып табылатын атом бомбасын қолданамыз. Сондықтан мен 1920 жылы, өшпенділікті дұрыс арнаға бұру мақсатында, күш қолданбауды және оның бұлжымас серігін — ақиқатты қолдануды ұсындым. Өшпенділікті сезінетін адам өшпенділік сезіну үшін өшікпейді, ол оз елінен өзінің жек көретін адамдардың кетуі үшін өшігеді. Және ол өзінің мұратына жету үшін, күш қолдану мен қолданбау әдісінің кез келгенін қолдана береді. Және ақырғы жиырма жыл ішінде бұны ырықты және ырықсыз жасап келді. Конгресс халықты күш қолданбауға шақырды, және өзіміздің жоғалтып алған бостандығымызды қайтару жолында зорлық-зомбылық көрсетуден аулақ ұстануға шақырды. Сонымен катар біз өзіміздің күш қолданбау саясатымызды ұстанумен алға қарай адымдауымыздың арқасында, халыққа одан да бетер, бұрынғыға қарағанда — ауқымдырақ және жылдамырақ ықпал көрсете бастағанымызды анықтадық. Бірақ шынына келсек (ал шындықты әрқашан да айту керек), біздің әрекеттеріміз біраз сылбыр болды. Көбі, күш қолданбауды уағыздаған кезде, санасындағы зорлық туралы ойды жасырды. Бірақ қараңғы халық біздің жасырын ойымызды тауып қойды, ал ырықсыз серпіліс өзінің әдеттегісінен өзгеше болды. Екіжүзділік — ізгілікті мадақтады, бірақ ол ешқашан ізгілікті алмастыра алмас еді. Сонымен, мен күш қолданбауға және тағы да, күш қолданбауға шақырамын. Және мен бұны, өзімнің 60 жылдық тәжірибеме сүйеніп айтып отырмын. Біз қысылтаяң шаққа келдік, өйткені онсыз да жер болған халық енді аштыққа ұшырап отыр. Ал зерделі оқырман еліміздің бүгінгі қажеттіліктеріне қатысты күш қолданбау қағидасын ұстанудың шешімін өзі табады. Біз Үндістанның ұлттық әскерінің арбаушылығына ұшырадық. Нетаджи аты — үлкен құдіретке ие. Ол отанына деген сүйіспеншілігінде ешкімге де дес бермес (мен осы шақты әдейі қолданып отырмын). Оның әрбір іс-қимылы батырлықты танытады. Ол жоғарғы мақсаттар көздеді, бірақ ол сәтсіздікке ұшырады. Бірақ кім мүлт кетпепті? Біз жақсы мақсаттарды қырағылықпен көздеуді үйренуіміз керек. Және кез келген мұратына жете бермейтінін де естен шығармау керек. Менің мақтанышым мен таң қалысым одан әрі бара алмас. Мен оның іс-әрекетінің жетістікке жеткізе алмайтынын білдім, ол тіпті Үндістанның ұлттық әскерін Үндістанға жеңіспен әкелсе де, мен осыны айтар едім, өйткені халық өзінің дегеніне осы жолмен жете алмасы анық еді. Нетаджи мен оның әскері берген сабақ, бұл, таптық және қауымдық айырмашылықтарға қарамастан, жанқияр өжеттіліктің, бірліктің және қатаң тәртіптің сипатын танытты. Біз өзіміздің құрметімізбен катар, дана және зерделі болып қалуға тырысамыз, бірақ біз сонымен катар күш қолданбау қағидасын да нық ұстанамыз. Мен Үндістанның ұлттық әскері солдатының, Үндістан халқын бодандықтан тек қана ол және оның әріптестері босата алады деп ойлауын немесе солай айтуын қаламас едім. Бірақ ол туған жеріне және Нетаджиге шынайы берілген болса, ол халықты — еркектерді, әйелдерді, балаларды ерлікке, қаймықпауға және бірлікке үйретер болса, оның жақсы іс атқарары сөзсіз. Онда біз бүкіл әлем алдында еңсемізді тік ұстар едік. Ал егер ол өзін тек қана қару асынған солдат ретінде ұстаса, ол халыққа өктемдік танытары анық, ал бұл жағдайда, оның ерікті екендігі — оз маңызын жоғалтары даусыз. Сондықтан мен капитан Шах Наздың: «Нетаджиге лайық болу үшін, ол Үндістан жеріне келе салысымен, өзі Конгресстің қатарындағы күш қолданбаудың момын солдатына айналуы керек» деген сөзіне толықтай қосыламын.

САТЬЯГРАХА - ӨМІР СҮРУ МЕН ӨЛІМ ӨНЕРІ.

«Хариджан»

7 сәуір, 1946 жыл

...Мен мінажат ету жиындарын ұйымдастыруды, Оңтүстік Африкадағы сатьяграханың басталуына дейін, біраз ғана бұрын бастаған едім. Ол кезе Үндістан қауымына үлкен қауіп—катер төніп тұрған еді. Біз адамның қолынан келетін барлық істі жасап баққан едік. Біздің талаптарымызды орындаудың барлық мүмкіндіктері — бұқаралық ақпарат көздері мен көпшілік алдында сөз сөйлеу арқылы уағыз, петициялар мен депутациялар — осының барлығы да іске жаратылғанымен, өз пайдасын тигізе алмады. Негрлердің және ақ нәсілді адамдардың жергілікті халқының ішінен, негізінен, сауатсыз келісім-шартпен байланған жұмысшылар мен еркін көпестердің, көше саудагерлері және т.б. аздаған бір тобынан құрылған үндістік қауымының не нәрсеге қауқары жетуші еді? Ақ нәсілділер жақсы қаруланған еді. Мақсаттарына жетуі үшін үндістерге еуропалық қоныстанушылардың қолындағы қарудан ерекше және әлдеқайда қауқары өктем қаруды жасап шығарудың қажет екендігі байқалды. Дәл сол кезде, мен сатьяграха немесе рухани күштің қаруын пайдалануды үйрету әдісі ретінде, Феникста және Толстойдың фермасында мінажат ету жиынын ұйымдастыра бастадым.

Сатьяграханың түп-тамыры — мінәжат етуде жатыр. Сатьяграха тұрпайы күштің үстемшілігінен қорғануда құдайға жүгінеді. Онда неліктен сіздерді британдықтар немесе тағы басқа біреулер алдайды екен деп үнемі қорқыныш сезінулеріңіз керек екен? Егер сіздерді біреу алдаса, оның өзі осыдан жапа шегеді. Сатьяграха күресі ынжықтар мен ездер үшін емес, рухы қуатты адамзат баласына арналады. Сатьяграха сіздерге өмір сүру және өмірден кету өнерін үйретеді. Дүниеге келу мен одан озу — құдайдан басқа, барлық тіршілік иелеріне тән құбылыс емес пе? Адамның хайуаннан айырмашылығы — өзінін рухын дамытуға тырысатындығында. Біз мінажат еткенде оқитын «Гитаның» екінші тарауындағы ақырғы он сегіз өлеңі өмір сүру құпиясының бетін ашады. Ол Арджунаның сұрағына Кришнаның жауап беруі ретінде, стхитапраджна немесе ұдайы дана адамды, басқаша айтқанда, сатьяграхты сипаттауының түрінде берілген.

Өлу өнері де өмір сүру өнерінен бастама алады. Өлім барлығына да тән. Адам баласы найзағайға ұрынудан, жүрегі жарылып немесе ауа жетіспеушілігінен де өлімге душар болуы мүмкін. Бірақ бұл сатьяграхтың қалайтын және өзіне құдайдан тілейтін өлім емес. Сатьяграхтың өлу өнері — өлімді өзінің борышын орындау кезінде қуанышпен қарсы алуына негізделеді. Міне, осы өнерді Бомбейдің халқы әлі үйренбеген сияқты. Өзіңнің жауыңа жаманшылық тілемеу және оны оны өлтірмеуге талап таныту, әлі аз. Егер сіздің жауыңызды біреу өлтіріп жатқанда үн қатпастан немқұрайлы қарап туратын болсаңыз, сіз сатьяграх емессіз. Сіз өз өміріңізді берсеңіз де, оның өмірін қорғап қалуыңыз керек. Егер мыңдаған үндістер осы өнерге ден қоятын болса, онда Үндістан тұлғасы біршама өзгерер еді де, күш қолданбауды ешкім де жасырын әлсіздік деп айыптамас еді. Онда біз барлық бассыздықтардың кінәсін бұзықтарға артпас едік. Онда біз бұл бұзықтарды тәрбиелеп, оларға ықпал көрсетуші едік.

Біз қазір біздің тарихымыздың қиын-қыстау кезеңінде өмір сүріп жатырмыз. Бізге жан-жақтан қауіп төніп тұр. Егер біз жер бетінде күш-қуаты жағынан теңдесі жоқ сатьяграханың күшін сезінсек, бүл қиындықтар бізге тек пайдасын әкелері анық.

АТОМ БОМБАСЫ МЕН АХИМСА

«Хариджан»

7 шілде, 1946 жыл

Менің кейбір достарым — атом бомбасы ахимсаға (күш қолданбау) басқалардан бұрын әкеледі деп тұжырымдаған еді. Бұны келесі деп түсіну қажет - оның талқандаушы күшінің қуаттылығы соншалық — бүкіл әлем бір мезетте зорлық атаулыға жеркенішін білдірер. Бұл тәттіні көп жеп қойып, жүрегіне тиген соң, біраз уақыт бойы одан жиіркеніп, біраздан кейін өзінің сүйікті тағамына қайтып оралатын адамға ұқсайды. Дәл солай, әлем өзінің күш қолдануға деген жиіркеніші басылғаннан кейін, оған қайтып оралады.

Жақсылық жиі, жамандықтан бастама алады. Бірақ бұл пенденің емес, құдайдың еркінде. Ал пенде болса, жақсылық тек жақсылықтан бастама алып, жамандық тек қана жамандықтан бастама алады деп сенеді.

Ғалымдар мен әскерилердің жою мақсатында ойлап тапқан атом энергиясын басқа ғалымдардың өзге, иті мақсаттарға қолдануы мүмкін екендігі сөзсіз. Бірақ менің кейбір достарым дәл осыны шамалап отырған жоқ. Олар ақиқаттың бұлжымас қағидалары жауап бере алатын сұрақтарды қоятындай соншалықты қарапайым емес. Өрт қоюшы өртті өзінің пасық ниеттерін іске асыру үшін қолданады, ал әйел оны күнделікті өмірінде тамақ әзірлеу үшін пайдаланады.

Менің пайымдауымша, адамға бірнеше ғасырлар бойы кызмет еткен, жоғары сезімдер жоғалып қалған сияқты. Бұрындары соғыс заңдары деп аталатын бұлжымас қағидалар болатын, ол бізді біршама шыдамды қылатын. Енді бізге бір-ақ нәрсе белгілі, ол -соғыстың күштен басқа ештемені мойындамайтындығы. Атом бомбасы одақтастарға табыс әкелгенімен, Жапонияның рухын ауыр дертке ұшыратты. Ал біреуді ауыр дертке ұшыратқан халықтың рухы қандай жағдайда екендігі туралы әлі айту ерте. Табиғаттың күші тылсым. Біз құпияларды, бірқатар оқиғалардың нәтижесін білсек қана аша аламыз және соған ұқсас оқиғалардың нәтижесі туралы болжам жасай аламыз. Құл иеленуші құлдың торына кірмесе немесе өзінің көмекшісін жібермесе, құлды жұмсай алмайды. Осы сөздеріме қарай, сіздер мені «Жапонияның қасиетсіз мақсаттарына жету үшін жасаған жауыздықтарын ақтап тұр» деп ойлағандарыңызды қаламас едім. Бұл жердегі айырмашылық — қасиетсіздіктің дәрежесінде ғана. Жапонияның нәпсіқұмарлығы басқаларға қарағанда, қасиетсіздеу болды. Бірақ оларды осылай екен деп, ондағы жазықсыз еркектер, әйелдер мен балаларды тас-талқан етуге қалай қолың барады?

Осы аса қайғылы оқиғадан алатын сабақ - озбырлықты озбырлықпен немесе бомбаны контрбомбамен жоюға болмайды дегенді білдіреді. Адамзат озбырлықтан тек қана озбырлықпен құтыла алмайды. Өшпенділік тек қана махаббатпен жеңіледі. Жауап ретіндегі өшпенділік тек қана өшпенділіктің таралуы мен нығая түсуіне әкеледі. Мен өзімнің будан бұрын бірнеше рет айтқан, тіпті бар ынтам мен жігерімді салып, іске асырған тұжырымдарымды қайталап тұрғанымды білем. Менің будан бұрын айтқандарымда да жаңалық жоқ. Осының барлығы, ғаламның шексіздігі сияқты, көне ойлар. Бірақ мен жай ғана ақиқат жолдарын қайталап отырған жоқпын, мен өзімнің бар жан-дүниеммен сенетін нәрселер туралы жар салып келдім. Менің өмірдің әр түрлі салаларында алпыс жыл бойы атқарған еңбегім менің достарымның тәжірибесін нығайта түсті, ал менің сенімімді тек байыта түсті. Бірақ бұл әркімнің өзі ешбір ауытқусыз ұстана алатын ақиқат болып табылады. Мен Макс Мюррейдің бір кездері айтқан «ақиқатты, сенетін адамдардың бар болғанша, қайталай берген дұрыс» деген сөзіне сенемін.

КҮШ ҚОЛДАНБАУ

«Хариджан»

29 маусым, 1947 жыл

Маған жер шарының төрттен бір бөлігінің әр түрлі қиырларынан келетін келесі мағынада койылатын сұрақтарға жауап берер болсам:

Үндістанда саясат мақсатын көздеген саяси партиялардың тарапынан туындайтын озбырлық санының арта түсуін қалай түсіндіре аласыз? Бұл сонда, британдық үстемдікті жоюға бағытталған отыз жылдық зорлық-зомбылықтың нәтижесі ме? Сіздің күш қолданбау дініңіз әлемге әлі қызмет етіп келе ме?

Мен өзімнің корреспонденттерімнің ойын біршама қысқартылған түрінде ұсынып отырмын.

Оларға жауап бере отырып, мен күш қолданбаудың банкроттығы емес, өзімнің банкроттығым туралы жариялағым келеді. Мен осыдан бұрын, отыз жыл бойы атқарылып келген күш қолданбау қағидасы әлжуаздардың қаруы емес, қайсарлардың қаруы деп айтқан едім. Бұл жеткілікті түрдегі жауап па, жоқ па — бұны мен өзім білемін. Будан әрі қарай, мен бұндай күш қолданбаудың, өзгерген жағдайларға сәйкес, ешқандай мәнге ие бола алмайтынын мойындаймын. Үндістанда күштінің күш қолданбауына байланысты тәжірибесі жоқ. Ақыр соңысыз, күштінің қолындағы күш қолданбау қағидасы әлемдегі ең құдіретті қару деп айта берудің қажет де жоқ. Ақиқат ұдайы және кен көлемдегі дәлелдерді қажет етеді. Бар күшімді салып, осыны мен іске асыруға ұмтылып келемін. Бірақ менің барлық күшімнің өзі буған жеткіліксіз болса ше? Мүмкін, мен елестер әлемінде өмір сүріп жүрген шығармын? Менің жеміссіз ізденулеріме еруі үшін неге тамам адамды өзімнің атымнан ертіп келем? Бұл орынды сұрақтар. Ал менің жауабым тіпті қарапайым. Мен ешкімге менің артымнан ере ғой деп сұрамаймын. Әркім — өзінің ішкі жан-дүниесіне үңілуі керек. Ал егер жүрегін тыңдай алмаса, онда оған өзінің қабілеті бар басқа, өзінің қабілеті жететін шаруамен айналысуы керек. Және, басқаларға еліктеп, ерудің ешбір қажеті де жоқ.

Маған бұрыннан бері, әлі күнге дейін бір сұрақ қояды. Егер сіз Үндістанның бұрыс жолмен келе жатқанын білсеңіз, онда неліктен сіз бұрыс жолмен келе жатқан оларға қосыласыз? Егер сіздің достарыңыз бен жақтастарыңыз сізді тауып алатынына шынымен сенсеңіз, онда неге сіз өзіңіздің жолыңызбен жалғыз аяңдай бермейсіз? Мен бүл сұрақты жоғарғы дәрежедегі, әділетті сұрақ деп санаймын. Буған тайталасудың да қажеті жоқ. Менің жалғыз айтарым — ол, менің сенімім бұрынғыдан бетер нығая түспесе, әлсіреген емес. Менің әдістерімнің дұрыс болмауы да мүмкін. Бұндай күрделі мәселелерде пайдаға жарайтын, ескі, сыналған әдістер бар. Бірақ жаттанды, бірқалыпты әрекеттенудің қажеті жоқ. Сонымен, мен өзімнің ақылшыларыма сабыр таныту керек және осы күйзелген әлемнің тығырықтан тек осы тар және түзу — күш қолданбау жолы тана алып шығар деген менің сенімімді бөлісуге тиіссіңдер деп те айта алмаспын. Мен сияқты миллиондар ақиқатты оз өмірінің құнымен дәлелдеуге тырысып, сәтсіздікке ұшырар, бірақ бұл мәңгі заңның сәтсіздігі емес, олардың жеке бас сәтсіздігі болып табылады.

ТҮП - ТАМЫРЛЫҚ АЙЫРМАШЫЛЫҚ

«Хариджан»

27 шілде, 1947 жыл

Кейбіреулер менің сөздерімді көпшілікті қапа қылдырады деп айтады. Ал тағы біреулер маған тіпті, мүлдем шығып сөз сөйлемеуге кеңес береді. Осыған орай, бір мысал келтіре кетуге руқсат етіңіздер. Бір кездері бір суретші болыпты, ол өзінің әсем суретін дүкеннің шынымен қапталмаған сөресіне қойып, сыншыларды өздеріне ұнамаған жерлерді түзетуге шақырыпты. Нәтижесінде, әлгі суреті бір ұсқынсыз шимай болып шығыпты. Осылайша, суретші барлығына ұнаудың мүмкін еместігін дәлелдеуге тырысыпты. Сондықтан ол жай ғана өзіне ұнайтын жақсы сурет салғанымен қанағаттаныпты. Содан бері ешкімге қарамастан, ол тек қана өзінің көркем талғамын қанағаттандыратын суреттер салумен болыпты. Менің күйім осыған ұқсас болып келеді. Мен ешқашан тек шығып сөйлеу үшін ғана шығып сөйлемеймін деп санаймын. Мен халыққа айтар сөзім болғанда, өзімнің ойымдағыны айтамын. Ия, әрине, мен өзімнің көптеген достарымның атқарған және атқарып жатқан істерін құптамайтыным рас. Мен Делите келгендіктен және осы оқиғаларға қатысты өзімнің пікірім болғандықтан, санамды толқытқан пікірімді білдірместен кете алмаспын. Көзқарастарымыздағы айтарлықтай айырмашылықтар неде демексіз ғой? Егер сіз оларды мұқият талдасаңыз, онда бір түп-тамырлы айырмашылық табасыз және басқа айырмашылықтар осыған байланысты екенін көресіз. Күш қолданбау — менің бұлжымас қағидам. Ол ешқашан да Конгрестің қағидасы болып көрген жоқ. Конгресс үшін — күш қолданбау әрқашан да саясат болды. Саясат өзінің қағида сипатын тек қана іске асырылу кезінде алады және ол сипатта одан ұзағырақ тұрақтана алмайды. Конгресс, өзіне қажет кезде, оны өзгертуге де құкықты болды. Ал қағида — өзгертуге жатпайды. Енді, Конгрестің жарғысына сәйкес, саясат сол қалыпта қалғанымен, тәжірибе міндетті түрде саясатты өзгертті. Мамандар, мүмкін, осы мәліметтерді теріске шығарар. Ал біз бұны жасай алмаймыз және жасамауымыз да керек. Сонда бүгінгі Конгресті құрушылар өздерінің саясаттарын неліктен өзгертпеуі керек екен? Заң өз-өзіңе қамқор бола алады. Сонымен қатар жарғыда «күш қолданбаушылық» емес, «бейбітшіл» сөзі қолданғанын айта кетуді дұрыс деп санаймын.

Конгресс 1934 жылы Бомбейде жиналғанда «бейбітшіл» сөзін, «күш қолданбаушылық» сөзіне ауыстыруға талпындым, бірақ сәтсіздікке ұшыраған едім. «Күш қолданбау» сөзіне қарағанда, «бейбітшіл» сөзіне одан да азырақ мағына беруге болады екен. Мен ешқандай айырмашылық көріп тұрған жоқпын. Бірақ менің бұл пікірімнің бұған қатысы аз. Бұл айырмашылықты, егер ол бар болса, енді ғалымдар анықтауы тиіс.

Сіздер мен біздерге Конгрестің атқару қызметі бұл сөздің әдеттегі түсінігіндегі күш қолданбауға сәйкес болып табылмайтындығын түсіну ғана қажет. Егер Конгресс күш қолданбау саясатымен байланысты болса, ол әскер ұстамаушы еді. Ол әскердің күш-қуатын ашықтан-ашық көрсеткісі келеді, бірақ, егер халық менің айтқан сөзіме құлақ аспаса, бұл әскер келешекте азаматтық халықты жұтып алып, Үндістанда әскери үкіметті құруы, әбден мүмкін. Күндердің күнінде менің сөздеріме халық ден қояды деген үмітімді ұмытуым керек пе деп сұрайсыз ғой? Кеудемде жаным барда, мен осы үмітімнен арылмаспын. Халықтың менің күш қолданбау туралы қағидама жоқтау айтқысы келмейінше, мені халық алдына шығып сөйлемеуге иландырудың қажеті де жоқ.

Маған бір нәрсені түсіндіруге руқсат беруді сұраймын. Мен осыдан бұрын, отыз жыл бойы атқарылып келген іс — күш қолданбау емес, басқа, қарулы қарсыласуға қабілетсіздігінен емес, ондай қарсыласуға мүмкіндігі жоқ болғандықтан, әлжуаздардың қолданатын болбыр қарсыласуы болған еді деп мойындаған едім. Егер біз тек қайсарлардың қаруы деп айтқан, күш қолданбау қарсыласуын пайдалана алсақ, онда әлем мүлдем басқа сипатта болушы еді: екі бөлікке бөлінген, бір-біріне асқан күдікпен қарайтын, және өздерінің жалғыз «тіршілік қамы» дінінен басқа діні жоқ миллиондаған аш-жалаңаш адамдарды қалай тойдырып, киіндіруге мүмкіншілігі болмай, екеуі де өзара қарсыласудан бастары босамайтын Үндістанның орнына, біртұтас, тәуелсіз Үндістан өмір сүруші еді. Бір-бірін қанға бөктірген қанды киноның оларға керегі жоқ!

ТӘУЕЛСІЗДІК КҮНІ

«Хариджан»

26 қаңтар, 1948 жыл

Бүгін, 26 қаңтар — тәуелсіздік күні. Біз білмеген және қолымызда болмаған осы тәуелсіздік үшін күресіп жүргенде оны мейрамдау - қалыпты күй сияқты болатын. Енді, қолымыз осы тәуелсіздікке әйтеуір жеткенде, біз біраз түңіліп қалған сияқтымыз. Басқаларды қайдам, ал менің көңілім — кірбің тартуда.

Біз бүгін нені тойлап жатырмыз? Әрине, өзіміздің түңілуімізді тойлап жатпағанымыз анық. Біз үмітті тойлай аламыз, өйткені барлық қайғы артта қалып, енді біз, ауылдың ең қаналған тұрғынына тәуелсіздік оның бодандықтан босатылуын білдіретінін; ол енді Үндістанның қалаларына кызмет ететін құл емес, енді оның кызметі, қала тұрғындарының оның саналы еңбегінің өнімін жарнамалауға негізделетінін; ол — Үндістан жерінің тузы екендігін; және санының көпшілігі мен тигізетін ықпалына қарамастан, үлкенірек қауымның кішірек қауымға билігі емес, тәуелсіздік — барлық таптар мен діни ұстанымдардың тендігін білдіретінін түсіндірудің жолында екендігімізді тойлауға құқықтымыз. Онда біз енді, жүрегімізді күйзеліске ұшыратпай, өзіміздің арманымызды орындауға ұмтылайық. Сонда, ереуілдер мен санының шегі жоқ заңсыздықтар арманымыздың бөгеті демегенде не болмақ? Бұл — біздің әлжуаздығымыз бен дертіміздің белгісі. Жұмысшылар өздерінің күші мен жігерін сезінсін. Капиталистердің, жүмысшыларға қарағанда, күші де, жігері де жоқ. Бұл қарапайым қасиеттер — қарапайым адамдарға тән. Реттелген жариялылық қоғамында ереуілдер мен заңсыздықтарға жол берілмеу керек және оны тудыратын себептер де болмауы керек. Бұндай қоғамда әділеттілікті қорғайтын заңды құралдар бар. Құпия болсын, немесе ашық болсын — озбырлыққа қатаң тыйым салынуы керек. Канпурдағы көмір шахталары және кез келген басқа жердегі ереуілдер коғам үшін, сонымен бірге ереуілшілердің өзіне де тиетін шығынды аңғартуы керек. Бұндай сөздердің көптеген сәтті ереуілдерді басқарған адамның аузынан қолайсыз естілетіні сөзсіз. Ондай сыншыларға ол кезде дәл бүгінгідей тәуелсіздік те, қазіргідей заң да болған жоқ еді дегім келеді. Шығыстағы саяси әлемді, сонымен қатар Батыста да кең етек жая бастаған, күш қолдану безгегі мен үкіметке талас туар ма екен, соны білсе ғой. Сөзімнің аяғында, жағрафия жағынан және саяси тұғырдан екіге бөлінген Үндістан халқы шынына келгенде бір-бірінен қолқабысын аямайтын, және өзара сыйластықтағы достар мен бауырлар болып қалып, және сырт әлемге біз бір бүтін болып табыламыз деп үміт артуға рұқсат етіңіздер.

Тәржімалаған А. Ж. Тулеуова





БИБЛИОГРАФИЯЛЫҚ АНЫҚТАМА

Барг М.А.

Категории и методы исторической науки. — Москва: Наука, 1984.



Барг М.А., Жуков Е.М., Павлов В.И., Черняк Е.Б.

Теоретические проблемы всемирно-исторического процесса. — Москва: Наука, 1979.



Бартольд В.В.

Сочинения в 9-ти томах. — Москва: Наука, 1963. Т. 1.



Бжезинский 3.

Большой провал — агония коммунизма. — В кн. Квинтэссенция: Философский альманах. — Москва, 1990. - СС. 256-277.



Бердяев Н.

Истоки и смысл русского коммунизма. — Москва: Наука, 1990.



Блок Марк

Апология истории. — Москва: Наука, 1973.





Бицилли П.М.

Очерки теории исторической науки. — Прага: Издательство «Пламя», 1925.



Боливар С.

Избранные произведения. — Москва, 1983.





Вамбери А.

Путешествие по Средней Азии А. Вамбери. — Санкт- Петербург: Издание А.И. Мамонтова, 1874.



Вебер Макс

Макс Вебер и методология истории (Протестантская этика). К XVI Международному Конгрессу исторических наук (Штутгарт, ФРГ, 1985). - Москва, 1985. Выпуск 2.



Вен Поль

Как пишут историю. Опыт эпистемологии. — Москва: Научный мир, 2003.



Вернадский Г.В.

Начертание русской истории. — Санкт-Петербург, 2000.



Вико Дж.

Основания новой науки об общей природе наций. — Москва-Киев, 1994.



Виппер Р.

Очерки теории исторического познания. - Москва, 1911; Кризис исторической науки. — Казань, 1921.



Влахопулов Б.А.

Методика истории. — Киев: Склад издания в книжных магазинах Н.Я. Оглоблина, 1913.



Ганди Мохандас Карамчанд

Менің өмірім. — Алматы: Жалын, 1989.

Ганди. Таңдамалы хаттар мен сөздер. — Алматы: Үнді

мәдени орталығы, 2006.





