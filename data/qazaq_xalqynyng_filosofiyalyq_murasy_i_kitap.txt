БІРІНШІ БӨЛІМ

ҒЫЛЫМ ФИЛОСОФИЯСЫ

ЗАТТЫҚ САЛАНЫ ТАҢДАУ – ТЕОРИЯНЫҢ МАҢЫЗДЫ ШАРТЫ

Жабайхан ӘБДІЛДИН

Пәннің қандай да болсын теориялық танымы ең алдымен заттық саланы (объективтілік нақтыны) таңдап алудан басталады, ол теориялық талдануы тиіс. Бір қарағанда, зат, заттық сала зерттеушіге үнемі өзгеріссіз берілген болып көрінеді. Бірақ, зер салып қарағанда, заттық саланы таңдау күрделі мәселе болып шығады, өйткені ол біржола берілмеген, салыстырмалы табиғаты бар тарихи мәселе. Зерттеу пәні ғылымның дамуына, адамзат қоғамының алға басуына байланысты үнемі өзгеріп отырған.

Заттық саланы бөліп шығару, бір жағынан, шындыққа деген практикалық, пәндік қатынастың негізінде орын алады, екінші жағынан - осы саладағы танымның даму тарихы бойынша дайындалған (осыған дейінгі білімнің барлық дамуымен шартталған). Осы қырларына толығырақ тоқтайық.

1. Диалектикалық-материалистік философияға сәйкес пәндік сала ең алдымен практикалық, заттық қызмет үдерісі барысында бөлініп шығады. Бұл жерде нысан (зат) идеалистік философиядағыдай объективтік шындықпен теңдестірілмейді. Мәселе мынада: объективтік шындық, табиғат өз қалпында адамға және адамзат қоғамына дейін де өмір сүрген, бірақ нысан (адам қызметінің пәні) ретінде ол әрдайым өзгеріске ұшырап отырған. Сондықтан, қоғамдық тәжірибе негізіндегі объективті шындықты дәлелдеу мен негіздеу және тәжірибе негізінде кызмет нысанын (затты) бөліп шығару мен тану өзара іштей байланысқан жақтар болып табылады. Егер объективтік шындық өз алдына өмір сүретін болса (субъектіден мүлде тәуелсіз), онда нысанды (затты) ұғыну өзіне тұрақты түрде субъектінің заттық қызметін кіріктіруді қажет етеді. Затты (нысанды) оның субъектіге қатынасынан тыс ұғыну қиын. Сондықтан зерттеудің заттық саласын анықтағанда (таңдағанда) заттың (нысанның) субъектіге диалектикалық қатынасын ескеру керек және мүмкіндігінше дәл тұжырымдау қажет.

Мәселені осылай қою танымның маркстік ұстынының аса маңызды ерекшелігі болып табылады, соған сәйкес затты, нысанды тануда және ол туралы теориялық көзқарастар мен түсініктерді тұжырымдауда ең басынан танушы субъектінің белсенділігіне ерекше көңіл аударылады, оның қажеттіліктері, нысанға деген нақты қатынасы ескеріледі. Сырттай қараушы материализм гносеологиясының шектеулілігі ең алдымен осы іргелі ұстанымның маңызын түсінбеуде еді. "Фейербахтың материализміне де қатысты, барлық осыған дейінгі материализмнің негізгі кемшілігі - заттың, нақтылықтың, сезімділіктің, адамның сезімділік әрекеті тәжірибе түрінде емес, тек нысан немесе аңдау түрінде, яғни субъективті емес алынатындығы, - деп жазған К.Маркс. - Осыдан барып әрекеттік жақты, материализмі қарама-қарсы, бірақ абстрактылы түрде, идеализм дамытты, өйткені идеализм, әрине, нақты, сезімділікті әрекетті білмейді"1.

Маркстік гносеологияға сәйкес, затты шындығымен танып, ол туралы түсінік қалыптастыру үшін, ең алдымен оған қатысты зат нақты өмір сүретін сол бір жүйені, объективтік бағдарды нұсқап, мәселені дұрыс қою керек, одан кейін барып затты теориялық талдау керек. Нақты бұл жағдайда тәжірибе теориялық түсінікті тұжырымдауға тікелей қатысады. Егер нәрсе туралы түсінікті тұжырымдауда (шығаруда) субъектінің тәжірибелік қатынасы ескерілмесе, онда мұндай таным еш жағдайда нақты болып табылмайды. Ал абстрактылық және дерексіз көзқарастан "бостандық", "демократия", "адам", "бір мезгілділік" т.б. ұғымдарды түсіну мүмкін емес. Сондықтан, ең басынан теориялық түсінікті тұжырымдауға енетін сол бір нақты санау жүйесін, сыныптың объективтік орныққан орнын көрсету керек. Мысалы, егер өзіне қатысты шынайы мағынасы бар санау жүйесін (сыныптарды) көрсетпеген жағдайда нақты бостандық түсінігін тұжырымдау мүмкін болмай қалады. Шындығында, қандай бостандық туралы сөз болып отыр? Қандай демократия туралы айтылады. Мәселе осылай нақтылы қойылмаған жағдайда бұл түсініктердің ғылыми жауабын алу мүмкін емес...

Диалектикалық қарастыру барлық әлеуметтік құбылыстарды зерттегенде қажет. Бұл "қоғам", "адам" т.б. осындай күрделі құбылыстарға да қатысты. Маркске дейінгі барлық әлеуметтанушылардың негізгі кемшілігі олардың қоғам туралы жалпылама пайымдауында еді. Олардан өзгеше Маркс қоғамдық-экономикалық формация түсінігін қалыптастырды, оның негізінде қоғамның табиғатқа нақты қатынасы (өндіргіш күштердің сипаты) және осыған сәйкес өндіріс үдерісіндегі адамдардың бірі-біріне қарым-қатынасы жатыр.

Қазіргі заманғы ғылыми танымда аталған әдіснамалық ұстаным әмбебап сипатқа ие. Ол, сондай-ақ, салыстырмалылық теориясында сәтті қолданыс тапты. "Кеңістік", "уақыт" сияқты іргелі түсініктерді қарастырғанда классикалық физика санау жүйесінен дерексіздендірілетін, бұл ұғымдарды бір-бірімен байланыспайтын, абсолюттік деп түсіндіретін. Эйнштейн болса бірмезгілділіктің абсолюттік емес екендігін, оның тек қандай да болмасын бір инерциалдық жүйеге қатысты ғана мағынасы бар екендігін дәлелдеді. Жүргізілген талдау барлық жүйелердегі бірмезгілділіктің жалған екендігін көрсетті, шындығында бір жүйедегі оқиғалардың бірмезгілділігі басқа жүйедегі оқиғалардың бірмезгілділігіне тіпті де сәйкес емес. Бұдан шығатын қорытынды уақыт абсолюттігі емес, салыстырмалы, сонымен бірге, "Лоренцтік түрлендіру" механикалық қусырылудың салдары емес, бірмезгілділіктің салыстырмалылығы нәтижесі болып табылады.

Эйнштейн "Қозғалыстағы денелердің электродинамикасы туралы" еңбегін "бірмезгілділік" ұғымын мұқият талдаудан и ми бастайды, уақыт қандай да болсын бір рөл атқаратын пайымдауларымыздың барлығы, әрқашанда бір мезгілді оқиғалар туралы пайымдаулар болып табылатындығына көңіл бөлуіміз керек"' деп жазған. Терең талдаулар жүргізу нәтижесінде ол кеңістік пен уақыт туралы классикалық көзқарасты өзгертіп, бірмезгілділік туралы абстрактылы (абсолютті) түсініктің жалғандығын, белгілі бір санақ жүйесіне қатысты бірмезгілділіктің ғана шын мағынасы бар екендігін көрсетті. "Сонымен, біз көріп отырғандай, бірмезгілділік түсінігіне абсолюттік мән беруге болмайды. Бір координаттық жүйеден бақылағанда бірмезгілді болып көрінетін екі оқиға, бұл жүйеге қатысты қозғалып келе жатқан басқа жүйеден бақылағанда бір мезгілде өтетіндей болып қабылданбайды", - деп жазады Эйнштейн.

Әдіснамалық тұрғыдан А. Эйнштейн көзқарасының маңызы өте зор. Мәселе мынада: бірмезгілділік түсінігін және ол арқылы кеңістік пен уақыт түсінігін талдай отырып Эйнштейн кеңістік пен уақыт туралы физикалық көзқарас шеңберінен шығып қана қойған жоқ, сонымен бірге әдісті, физикалық ойлау стилін өзгертті. Осымен бір мезгілде ол қазіргі заман логикасына үлкен үлес қосты, өйткені ол ғылыми түсінік түзілу барысында (оның мазмұнының тұжырымдалуы кезінде) оған қатысты осы зат өмір сүретін сол бір жүйені ескеру қажеттігін дәлелдеді.

Эйнштейннің жаңалығының маңыздылығы, біз оның "Лоренцтік түрлендірілуді" түсіндіру әдісін, туындаған қиындықтарды ұзына бойлық қысқару туралы жасанды болжамды алға тарту арқылы еңсеруге тырысқан Лоренц пен Фицджеральдтің баян етуімен салыстыра қарағанда, әсіресе, айқын білінеді. Бұл шеңбері шектеулі шешімнің негізгі теориялық кемшілігі - осы болжам көмегімен физикадағы іргелі қайшылықтарды ескі теорияның негізін сақтай отырып шешуге ұмтылуда еді. Лоренц пен Фицджеральд кеңістік және уақытты талдаудың маңызын жете түсінбеді. Таңдау бойынша, Эйнштейн теориясының мәні салыстырмалылық ұстынының электромагниттік өзара әсерлесудің шектілігі ұстынымен, жарықтың жылдамдығының тұрақтылығымен байланысын ашуда екен. Теория осы екі жағдайды бірден эфирдің қажетсіздігі байқалады, нәтижесінде, теория мақсаты түр өзгертулерге шоғырланады. Классикалық тұр өзгертушілік дәл емес, электромагниттік құбылыстарда релятивистік әсерлер орын алады. Олар дененің қусырылуы немесе механикалық өзгеруінің салдары емес - денелердің кеңістіктік-уақыттық сипаттамаларының өзгеруі нәтижесі. Ендігі жерде уақыт абсолютті емес, ол түрлі есептеу жүйелерінен тәуелді.

Мәселенің бұлай түсіндірілуі ескі физика дәстүрінде тәрбиеленген көптеген философтар мен физиктерге бір түрлі субъективті, сырт бақылаушының көзқарасы сияқты болып көрінді. Олар түсініктің объективті тұжырымдалуы субъекті мен есептік жүйені жоққа шығаруы тиіс деп есептеді. Олардың қателігі осында жатқан еді. Маркстік философияда заттың теориялық түсіндірілуінің мұндай тәсілі сынға ұшыраған болатын.

Маркстік тұжырымдамаға сәйкес затты шынайы объективті қарастыру оны нысан түрінде, андау түрінде зерттеу емес. Адам затты тек оның заттық әрекетпен қамтылуы күйінде шынайы тани біледі.

Егер бұл талаптың мазмұнын нақтырақ ашатын болсақ, оның мәнісі мынада: пәнді зерттеу кезінде бұл жүйе үшін пәнге сырттан келіп түсетін байланыстар мен қатынастарға мән бермей тек ішкі және арнайы байланыстарды қарастыру керек. Маркстің «Капиталы» осындай әдіснамалық талдаудың үлгісі болып табылады. Баршамызға белгілі, капитализмнің тарихын Маркс ең әуелгі қор жинаудан бастайды. Капитализмге анықтама бере отырып ол капиталистік қатынастардың жұмыс істеуі барысында ұдайы туындайтын байланыстар мен қатынастарды ғана алады. Капитализмнің мұндай айқындылығына жұмыс күшінің тауар болуы жатады. Абстрактылық тұрғыдан келу істің мәнін бұрмалап құбылыстың маңызды байланыстарын түсінуді көлегейлейтін еді.

Диалектикалық-материалистік логикада заттық саланы таңдаудың, (бастапқы тұтастың) осы саладағы адамзат білімінің дамуымен тығыз байланыстылығы ашылған. Шындығына келсек, сирек жағдайларда ғана біз мүлдем жаңа нысанмен жұмыс істейміз, көпшілігінде ол туралы алдын ала білімі бар заттар туралы болады. Сондықтан, заттық саланы, зерттеу нысанын таңдау танымның кемелдену дәрежесіне, тәжірибеге, ғылымның дамуына байланысты. К.Маркс "Саяси экономияға сын" еңбегінде пән және ғылым мақсатының оның кемелдену деңгейіне байланыстылығын тереңдете зерттеген. Ол: "Адамзат өз алдына тек қана шешілуі мүмкін мақсаттарды қойған, өйткені, зер салып қарағанда, мақсаттарды шешетін материалдық жағдайлар қалыптасқанда немесе, тым болмаса, қалыптасып бітер алдында қойған мақсаттың өзі бой көтереді"2, - деп жазған.

Бұл ойдың дұрыстылығы адам танымы дамуының бүкіл тарихымен расталады. Коммунизм заңдылықтарын, ғарышты зерттеу, барлық тіршілік көзінің гендік кодын ашу, элементар бөлшектер теориясын, диалектика (бас әріппен жазылатын Логика) теориясын жасау бойынша жүргізілген зерттеулер, қатерлі ісік мәселесін ғылыми тұрғыдан шешу т.б. осының айқын көрінісі болып табылады. Бұл мақсаттардың барлығы оларды шешуге тиісті алғышарттар болмаған жағдайда бой көтермес еді. Мысалы, осы заманғы физиканың ең маңызды мәселелерінің бірі – элементар бөлшектер теориясын құру. Қазір біз бұл бағыттағы көптеген талпыныстардың куәсі болып отырмыз. Физика ғылымы бірінен соң бірі элементар бөлшектердің үлкен тобын ашпайынша бұл мақсаттың туындауы мүмкін емес еді. Екінші жағынан, бұл мақсат қазіргі физика ғылымы дамуының салдары болып отыр. Мұндай жағдай ғылым тарихында әрқашанда болған. Осы тұрғыдан кванттық механика тарихы үлкен қызығушылық тудырады.

Кванттық механиканың өзіндік пәндік саласы атомдық физика бойынша жүргізілген зерттеулердің нәтижесінде XX ғасырдың бірінші ширегінде бөлініп шыққан еді. Атомның таңғаларлық тұрақтылығы, оның құрылымы, мәселелері, атомдық спектр жұмбақтары, химиялық элементтер қасиетін түсіндіру т.б. - бұл физиктер жауабын беруге тырысқан басты сұрақтар болатын. 1911 -1912 жылдардың өзінде-ақ, Планк тұрақтысының болуына байланысты атомдық құбылыстарды түсіндіру үшін жаңа механиканың қажеттігі және Ньютон механикасы микроқұбылыстар саласында да орындалады деген болжам өзінің күшін жойғаны азды-көпті түсінікті болды. Сөйтіп, 1911 жылы Сольвеев конгресінде Г.А.Лоренц, физиканың дамуындағы жаңа үдерістерге жете талдау жасай отырып, ньютондық механикадан өзгеше жаңа механика жасау керектігі жөнінде қорытынды жасады.

Алға өрлеу 1913 ж. көрініс берді. Н.Бор атомның планетарлық моделін (осының алдында Э.Резерфордтың жұмыстарында анықталған) пайдаланып және өзінің әйгілі кванттық постулаттарын ұсына отырып, атомдық құбылыстар саласындағы зерттеулерді М.Планктың кванттық болжамымен байланыстырды.

Н.Бор постулаттарына сәйкес, атом құрамында электрон қозғалысының стационарлық күй деп аталатын бірқатар өзгеше күйлері бар, ол күйдегі электрон сәуле шығара алмайды. Сәулелену тек электронның Ет энергиясымен бірге стационарлық күйден Еп энергиясы бар басқа күйге ауысуы барысында пайда болады, бұл жағдайда Em - En = hv қатынасы орнайды, мұндағы V - сәулелену жиілігі, һ - Планк тұрақтысы. Осы постулаттар негізінде Н.Бор сутек атомы теориясын құрды, ол теория сәулеленудің сызықтық сипатын түсіндіріп спектроскопиялық мәліметтер жиынтығына тәртіп әкелді. Физика ғылымына жаңа терминдер енді: стационарлық күй, кванттық секірістер, кванттық шарттар, кванттық сандар, кванттау т.б. Менделеевтің элементтердің периодтық жүйесі қатарында ең қарапайымы бола тұра, сутек атомы кванттық механиканың жасалуында классикалық нысан ролін атқарды, онда таза күйінде тұтастың, заттық саланың табиғаты таза күйінде көрініс тапты. Сутек атомында ядроны айнала тек бір электрон қозғалады. Кванттық теория жасалғанға дейін барлық теориялық ережелер ең алдымен сутек атомы физикасына қатысты қолданылды. Сутек атомының қанағаттандырарлық теориясын жасағаннан кейін ғана, барлық күрделендіретін жағдайларды ескере отырып басқа, анағүрлым күрделі атомдарды есептеуге кірісуге болатын. Сөйтіп, сутек тәрізді атомдарды зерттеу кванттық механиканың қалыптасуында едәуір рол атқарды.

Бор теориясының шындыққа жанасатындығы, оның жалпы бағытының сенімділігі айқын болды. Дегенмен оның бірқатар кемшіліктері де бар еді. Олардың бастысы - теорияның логикалық негіздерінің біртекті еместігі, кайшылықтылығы: ол, бір жағынан, классикалық физика заңдарының әділдігіне жол берсе, екінші жағынан бұл заңдарға сырттай кванттық шарттар қояды, ол шаралар нақты рұқсат етілген қозғалыстарды, механикалық шамалардың (энергия, қозғалыс мөлшерінің моменті т.б.) мәндерін қайтарып алуы тиіс еді. Оның үстіне, бұл теория сутектің қарапайым атомы үшін де сәулелену қарқынын түсіндіре алмады. Күрделі элементтерді айтпағанның өзінде Менделеев кестесінде су сутектен кейін тұрған гелий атомына өткен кезде, теория бұдан да үлкен қиыншылықтар туғызды.

Атомдық құбылыстардың табиғатын ұғыну кезінде айқын қайшылықтар пайда болды, оларды бастапқыда физиктер толығымен Н.Бор теориясының жоғарыда көрсетілген кемшіліктеріне жатқызуға тырысты. Физиктердің тәжірибелер мен теориялар негізінде туындаған сұрақтарын В. Гейзенберг былайша сипаттайды: "Тәжірибелік материалдармен жұмыс істей отырып, физиктер біртіндеп дұрыс сұрақтар қоюға үйренді. Бұл қандай сұрақтар? Әртүрлі тәжірибелер нәтижесінде олардың барлығы дерлік айқын және таң қалдырарлық қайшылықтарға тап болды. Интерференциялық бейнені тудыратын, сонысымен оның негізінде жататын толқындық қозғалыстың болуын дәлелдейтін сәулелену, тап сол мезгілде фотоэлектрлік әсерді де тудырып, онысымен қозғалыстағы жарық кванттарынан тұратындығын дәлелдеуін қалайша түсіндіруге болады? Қалайша атомдағы электрондардың орбиталық қозғалысы жиілігінің сыртқа шығарылатын сәулеленудің де жиілігі емес. Бұл орбиталық қозғалыстың жоқ екендігін білдірмей ме? Бірақ, орбиталық қозғалыс туралы көзқарас дұрыс болмаса, онда атом ішіндегі электрон не күй кешеді?

Мұндай мысалдардың талайын келтіруге болады", - деп қорытындылайды ол

Кванттық теорияның одан арғы дамуы осы қайшылықтар шеңбері аясында оларды бейнелеу жолдарын таба білген Н.Бор идеялары әсерімен жүрді. Атомдық құбылыстар заңдылықтарын шешуде классикалық физика заңдарын осы салада барынша қолдануға бағытталған Н.Бор тұжырымдаған сәйкестік ұстанымының маңызы зор болды. Бұл ұстаным көмегімен ТТ.Бор кванттық құбылыстарға арналған заңды шығаруға талаптанды. Бордың сол кезеңдегі жұмыстарына баға бере отырып, А.Эйнштейн өзінің әйгілі "Өмірбаянында" былай деп жазады: "Осы құбылмалы әрі қайшылыққа толы негіздің Борға - данышпан көрегендігі мен асқан сезімталдығы бар адамға - спектрлік сызықтар мен атомдардың электрондық қабықшасының, олардың химия үшін маңызын айтпағанның өзінде, ең басты заңдылықтарын табуға жеткілікті болғандығы мен үшін әрқашанда ғажайып жайт болды. Бұл маған қазірге дейін керемет болып көрінеді". Бәлкім, Н.Бор кейіннен кванттық механиканы түсіндіру мақсатында дамытқан толықтырулық идеясы оның аталған "ғажайып" қайшылықтармен тікелей істес болған осы кезеңдегі жұмыстарында-ақ тарихи тамырын жіберген болу керек.

Н.Бордың сәйкестік ұстанымы ұстанған оның шәкірттері Г.Крамарс пен В.Гейзенберг күрделі атомдарды, жиіліктерді, тіпті олардың сәулелену қарқынын есептеуді үйренді. Расында бұл есептеулер қиын, әрі тәжірибесі қалыптаспаған зерттеушілерден үлкен болжам және жаңалық күтті. Жол сілтейтін жалғыз бағыт сәйкестік ұстыны еді. Бұл жұмыстар да кванттық механиканың тарихи көзі қызметін атқарды. "Сол жылдардың таң қаларлық оқиғасы - түсіндіру үдерісі барысында кванттық теория парадокстарының сейілмеуі, керісінше, олар барған сайын айқын түрде көрініс тауып, бұрынғыдан да үлкен өткірлікке ие болды, - деп жазады В.Гейзенберг. Ал бұл уақытта физиктердің көпшілігі осы айқын қайшылықтар атомдық физиканың ішкі табиғатына тән екендігіне сенімді еді" (курсив менікі - Ж.Ә.).

Сонымен, кванттық түсініктердің дамуы барысында өзінің логикалық мазмұны бойынша тамаша бір дерек анықталды: атомдық құбылыстардың сыры ашылған сайын алғашында теорияның кемшіліктеріне, білімнің сол кезде қол жеткізілген деңгейіне бірақ өзінің тұрақтылығы, жойылмайтындығымен физиктерді өздеріне дәлелді қарауға мәжбүрлеген қайшылықтар арта түсіп барған сайын шиеленіседі. Физиктер бұл қайшылықтардың субъективтік емес, атомдық құбылыстардың өздеріне тән объективтік сипаты бар екендігін түсіне бастады. Яғни бұл қайшылықтарды игеру, болашақ теорияда тиісінше көрсету міндеті бой көтереді.

Кванттық теорияның заттық саласы өз алдына шығарылып, талдау мағынасында зерттеліп, жеке заңдылықтары анықталып, ішкі қайшылықтары белгіленгеннен кейін алда тұрған міндеттің де шарттары анықталды, ол - атомдық құбылыстардың жаңа теориясын жасау. Физиктердің теориялық әрекеті де бір мақсаттылық сипат алды; олар құбылыстар тізбегінде заттық саланың барлық анықтықтарын өз артынан ілестіріп, осыған дейін бытыраңқы болып келген түсініктер мен ұғымдарды бір жерге біріктіретін буынды іздеуге кірісті. Ең таза күйде бұл Л.де Бройльдің 1922-1924 жылдардағы жұмыстарында көрініс тапты. Жетпей тұрған буынды табу мақсатында ол А.Эйнштейннің жарық кванттары туралы болжамына, корпускулалық-толқындық дуализм түсінігіне назар аударды. Л.де Бройль заттың қозғалыстағы бөлшегінің белгілі толқынмен байланысы туралы болжамды ұсынды. Ол былай жазған: "Маған кенеттен бір ой келді. Мен Эйнштейннің өзінің жарық кванттары теориясында ашқан толқындық корпускулалық абсолютті түрде бәріне ортақ екендігіне және оның барлық физикалық дүниені қамтитындығына сенімді едім, сондықтан мен үшін толқынның таралуы, шығу тегі кез-келген бөлшектің – фотонның, протонның т.б. қозғалысымен байланысты екендігі күмәнсіз болып көрінді'".

Л. Де Бройль оны кенеттен бөліп алған "көрегендік" туралы айтса да, (шындығында бұл жерде тәжірибелі физиктердің көкейкөздігі аз рөлі жоғары, оның болжамды ұсыну барысында атомдық құбылыстар туралы түсініктерде көрініс тапқан және оларды физиктер сол құбылыстардың ішкі қайшылықтары деп ұрынған кейбір қарама қайшылықтардың маңызын байқамауға болмайды. Ол бұл қайшылықтармен таныс еді және олардың теориялық ойға әсерін сезінбей отыра алмады. Де Бройль — болжамының мазмұндық-логикалық астары, бәлкім, бұл қайшылықтарды ол микробөлшектің корпускулалық-толқындық дуализмінде байқаған заттық саланың іргелі қайшылығының түр өзгешелігі ретінде көрсетуге тырысуы болған шығар. Бұл болжамымен де Бройль тіпті дербес болып көрінген салаларды:

A. Эйнштейннің сәулелену табиғаты туралы зерттеулерін және Н.Бор атомдық физиктер тобының жұмыстарын өзара байланыстырды. В.Гейзенберг: "Мұнысымен де Бройль электрондар механикасында бөтен элемент түрінде қалып келген кванттық жағдайлар және толқын мен бөлшек дуализмі арасына көпір салуды ұсынды", - деп дұрыс бағалаған.

Сөз кванттық механика тарихы жайлы болып отырғанда де Бройль болжамының А.Эйнштейн жұмыстарымен де, атомдық физика бойынша басқа жұмыстармен де осы байланысын естен шығаруға болмайды. Н.Бор атап өткендей, кванттық механиканы жасау тарихы күрделі болған әрі оған әртүрлі көзқарастардың, зерттеу тәсілдерінің өзара байланысы тән. Біздің пікірімізше, оқиғалардың одан әрі өрбуін түсінуге мүмкіндік берген, бұл тарихтың шарықтау шегі дәл осы Л.де Бройльдің жұмыстары болды. Кванттық механика өзінің кемелденуіне жеткен

B. Гейзенбергтің де, Э. Шредингердің де жұмыстары де Бройль болжамымен тығыз байланысты. Гейзенбергтің матрицалық механикасы корпускулалық-толқындық дуализм идеяларынсыз түсініксіз болар еді, ал Шредингердің толқындық механикасы - бұл идеяның одан әрі дамуының тікелей нәтижесі.

Атомдық құбылыстарға пайдалануға қатысты де Бройль болжамы Бор теориясының барлық негізгі нәтижелерін алуға мүмкіндік берді, Дегенмен сутектен әлдеқайда күрделірек атомдардың сәулелену қарқындылығы мәселесі әзірше шешімін таппаса да, нәтиже классикалық және кванттық көзқарастардың жасанды үйлесімділігінсіз-ақ, біртұтас теориялық негізден алынып отырды. Бірақ де Бройльдің болжамы және оның осыған байланысты атқарған жұмыстары бірыңғай теория күйінде емес еді, оны әлі де болса жетілдіру қажет еді. Бұл болжамның одан кейінгі тарихында А.Эйнштейннің еңбектері үлкен рөл атқарды, ол де Бройль болжамын үлкен ықыласпен қабылдап, оның жұмыстарына жоғары баға берген еді. Эйнштейн болжамды бірден бір атомды идеал газ есебін шешу үшін пайдаланып жақсы нәтижелер алды. Осы жанама расталудың (сондай-ақ А.Комптонның тәжірибесінің) арқасында сол кездің өзінде-ақ де Бройль болжамын тікелей тәжірибе жасап дәлелдеу мәселесі қойылды.

Бұдан да ірі теориялық табысқа Э.Шредингер қол жеткізген болатын. 1926 ж. де Бройль толқындары үшін теңдеу жазып оны күш өрістеріндегі қозғалыс үшін жалпылады. Бұл теңдеу Шредингерге Бордың ескі кванттық теориясының барлық нәтижелерін алуға және жаңа әсерлерді алдын ала болжауға мүмкіндік берді. Осылайша кванттық механиканың толқындық нұсқасы (толқындық механика) пайда болды.

Кванттық механиканың басқа, матрицалық нұсқасы тікелей атомдық физика бойынша жасалған жұмыстардан шықты. Л.де Бройльге сәйкес, бұл нұсқаның барлық мағынасы оның математикалық формализмінде болды. Күрделі атомдарды сәйкестік ұстанымы бойынша есептеуге әбден машықтанған математикалық заңдылықтарды байқаған, атап айтқанда: атомдық жүйеге қатысы бар шамаларды сандар кестесі ретінде көз алдымызға әкелетін болсақ және оларға қатысты қосу мен көбейту ережелерін ұстанатын болсақ (кестелер мен олар үшін орындалатын амалдар математикадан белгілі матрицалар алгебрасы болып табылады) және олар Гамильтонның канондық теңдеулеріне бағынады деп алсақ, онда бұл теңдеулердің шешімі табиғи жолмен квантталған энергиясы бар стационарлы күйге алып келеді. Матрицалық механика да жаңа нәтижелер әкелді. Бірақ, бастапқы физикалық идея болмағандықтан, теорияның заттық мазмұнын түсіну қиынға соқты. Оны сәйкестік ұстанымының математикалық жүзеге асырылуы деп есептеуге болар еді, бірақ сәйкестік ұстанымының өзі толыққанды физикалық идея емес-тін. Баршамызға белгілі В. Гейзенбергтің өзі бақылаушылық ұстанымының тартқан болатын, ол бойынша физикалық теория дәйекті түрде бақыланатын шамаларға ғана қолданылуы керек.

Көп ұзамай Э. Шредингер екі нұсқаның да математикалық эквиваленттілігін дәлелдеді, сөйтіп олар бірыңғай теорияға кванттық механикаға ұласты. Ендігі жерде Бордың тарихи постулаттарына мұқтаждық азайды: Бордың ескі кванттық теориясының ережелері өздерінің табиғи түсініктемесін тапты, оның ұғымдары жаңа теорияда пәннің логикасына сәйкес орын алды. Матрицалық және толқындық механиканың эквиваленттілігі тамаша шындық болып табылды. Кванттық механиканы жасау тарихи баяндалу барысында Э.Шредингер дәлелдеген эквиваленттілік тек тұжырымдалып қояды, яғни оның математикалық сипаты ғана алға тартылып, заттық мазмұны ашылмайды. Бұл екі нұсқа: матрицалық механика - Бордың сәйкестік ұстанымы арқылы, толқындық механика Э.Шредингерге толқын теңдеуін жазу барысында жол бастар бағыт берген механика мен оптика аралығындағы тарихи ұқсастық арқылы өз бойына физиканың бүкіл даму тарихын жинастырды. Дегенмен олардың эквиваленттілігін түсіндіру үшін нақты-тарихи жағынан келу керек, қандай заттық саланың тың зерттеулері оларды тудырғанына із кесу керек. Жоғарыда көрсетілгендей, мұндай нақты сала болып атомдық құбылыстар алға шығады. Матрицалық және толқындық механиканың эквиваленттілігі негізінде олардың өз ішінде әртүрлі математикалық жолмен өрнектелетін мазмұнның ортақтылығы жатыр.

Зерттеу пәні ғылымның даму деңгейіне байланыстылығы тек қана физикалық емес, сондай-ақ философиялық теория үшін де ақиқат. Қазіргі уақытта философиядағы ең іргелі мәселе материалистік диалектика теориясын (Логиканы - осылай, бас әріппен) жүйелі түрде жасау болып табылады, ол таным тарихының, қазіргі ғылым мен күнделікті тәжірибе нәтижелерінің шынайы синтезі болуы тиіс. Мұндай философиялық теорияның маңызына қатысты Ф.В.Константинов былай жазған: "Біз әлі Лениннің бас әріппен жазылатын диалектикалық Логиканы жасау туралы аса маңызды философиялық өсиетін орындаған жоқпыз. Бұл үлкен әрі өте күрделі жұмыс, ол философтардың ірі ұжымы (ұжымдары) күшімен, теориялық ойлайтын жаратылыстанушылар және гуманитарлық ғылымдар өкілдерімен тізе қоса отырып орындалуы тиіс шаруа".

Бұл күрделі жұмыс философтар алдында қазір бой көтеріп тұр, өйткені ғылыми танымдағы жеке категориялар мен олардың қызметін зерттеу бойынша көп іс атқарылған. Қазір ірі тарихи-философиялық зерттеулер нәтижелері алынып, ойдың әртүрлі нысандары мен ғылыми танымның әдістері талданды. Қазіргі жаратылыстану және қоғамдық ғылымдардың философиялық мәселелері терең зерттелген көптеген еңбектер жарық көрді. Мұның бәрі жүйеленген диалектикалық логиканы (диалектика теориясын) зерттеу міндетін күн тәртібіне қояды.

Бірақ, бұл мәселенің тек бір жағы. Зерттеу пәнін, нысанын бөліп көрсету мәселесінде бұдан да ауқымды қатынас - субъекті мен объектінің арақатынасы бой көтереді. Танымдық әрекет барысында танымның нақты субъектісі ретінде жеке тұлға (индивид) емес, дамудың белгілі бір баспалдағында тұрған коғам шығады. Маркстік философияда заттық саланы бөліп шығарудағы субъекті мен объектінің қарым-қатынасы күрделі диалектикалық арақатынас ретінде түсіндіріледі. Әңгіме, ең алдымен, өзі тарихи өнім болып табылатын және бір орында тұрмайтын зат туралы болады. Өзінің дамуында мүлдем аялдамайтын таным субъектісі туралы да үндемей қалуға болмайды; таным барысында біз объективті материалдық шындыққа жататын нақты бір субъектімен жұмыс істейміз.

Сонда нақты субъект болудың мәні не деген сұрақ туады. Бұл, біріншіден, күрделі әлеуметтік қатынастардың жиынтығы, белгілі пір қоғамдық-тарихи уақыттың өнімі екендігін, екіншіден, адамзат қызметінің, мәдениеті мен ақыл-ойының белгілі бір сатысына көтерілген нақты тұлға екендігін білдіреді. Мұндай тұлға адамзат мәдениет игерумен шектелмейді, ол оның субъектісі, жасампазы болып табылады. Нақты субъектіде бұл жақтар диалектикалық тұтастықта болады. Индивид ең алдымен қоғамның нақты мәдениетін игереді, оны белсенді түрде сіңіргеннен кейін нақты субъектіге айналады, сөйтіп, шындығында қоғамның мақсаттары мен міндеттерін сезінеді.

Әрбір қоғамдық индивид дараланған қоғам болып табылады. Оның ойлауы - шын мәнінде қоғамдық ойлаудың қызметі. Адамзаттың белгілі бір даму сатысындағы жетістіктерін меңгергеннен кейін ғана индивид шынайы шығармашылыққа қабілетті болады, өйткені игеру мен шығармашылық бір-бірімен іштей байланысты. Мәдениетті тиісінше меңгермей шығармашылыққа ұмтылу тек (қиял-қиял) мақсаттарға алып келеді. Меңгеру мен шығармашылық - диалектикалық үдеріс. Сондықтан оларды абсолютті түрде бір-біріне қарсы қою мүмкін емес, себебі игеруде қандай да бір дәрежеде шығармашылық сәттері бар, шынайы шығармашылық - игерудің нәтижесі. Шынайы ұғыну (мысалы, бұрынғы мәдениетті), ол немесе оның нәтижелері тәжірибе айналымына енгенде, жаңа әрекеттің құрамына қабылданғанда ғана мүмкін. Мұндай жағдайда заттандыру және затсыздандыру диалектикасы орын алады.

Бұл теориялық тұғырдан Т.Манн сипаттаған данышпан мен қоғам арақатынасы мәселесіне байланысты қиындықтар жеңіл шешіледі. Т.Манн бойынша, данышпан адамзатты алға жылжытуға, он ы дамудың келесі баспалдағына көтеруге ұмтылады. Бірақ мұндай алыпты орнынан қозғату үшін орасан зор күш-қайрат керек, ал бір адамның, тіпті данышпанның, бұл қолынан келетін шаруа емес. Осы себепті, данышпан тағдыры трагедиялы деп есептейді жазушы. Суреткер, данышпан мен қоғам қарым-қатынастары жайлы мәселеде қанағаттанарлықсыз қорытындыларға келеді,

Бұл мәселе және оның шынайы қиындықтары, ең алдымен, Т.Манн өзінің "Доктор Фаустус" кітабында суреттегендей, мәселенің қойылуына байланысты шығып отыр. Істің мән-жайы оның тек данышпан мен қоғам арасындағы қарым-қатынасты қарастыруында, мұнда данышпан - шығармашылықты (белсенді), дарынды тұлға, ал қоғам - бәсең қарсыласушы тобыр. Мәселе бұлай қойылғанда барлық басымдылық әрине данышпанға, оның күш-жігері мен шығармашылық талаптарына беріледі. Шындығында, данышпан қаншалықты дарынды (белсенді) болса да ол жалғыз өзі адамзат жүгін көтере алмайды. Расында, көп жағдайда мұндай дарабоз данышпандардың тағдыры қасіретті болады.

Ақиқатында, егер шығармашылықты психологиялық тұрғыдан белсенді индивид пен енжар адамзат арақатынасы ретінде түсінетін болсақ, данышпан тағдырының қасіреттілігін жеңуге болмайды. Егер мәселеге басқа қырынан қарасақ, ол нақты шешімін табады. Мәселе мынада: шындығында, шығармашылық тек қана данышпанның қызметі емес, ол қоғамның өзінің аса маңызды (мәнді) мазмұны. Барлық алдыңғы мәдениетті данышпан емес, оқшауланған индивид емес, адамзаттың өзі көтереді.

Расында, адамзат - абстрактылы-жалпылы бірдеңе, қайсыбір "социум"3 ("қоғам") емес, ол сансыз көп индивидтердің біртұтастығы. Данышпан да абстрактылы индивид емес, ол да род қоғамның мәдениетін игерген бір өкілі. Данышпан да, қарапайым индивидтер де оның өкілдері болып табылады. Нақты қоғамның өзі дамиды. Егер данышпанның бойында ең озық, жаңа қасиеттер көрініс табатын болса, артта қалған адамдар барлық кері, қыңыр, шектеулі мінездерді иеленушілер. Әрбір қоғамның нақты, тарихи айқындалғандығы сияқты, озықтың, жаңаның және артта қалғанның, реакцияшылдықтың күресі де айқындалған. Тек қана қоғамның дамуы, оның дамудың жаңа сатысынан өтуі, оның алдыңғы қатарлы, жаңашыл өкілдері және артта қалғандары арасындағы қайшылықты нақты шешеді. Ол өзінің алдыңғы қатарлы өкілдерін жоғары бағалайды, өйткені олар қоғамның мақсатын, тарихи келешегін жақсы сезінеді.

Бұл ойдың тамаша бейнеленуі ретінде ғылым мен ғылыми-теориялық танымның дамуын алуға болады. Ғылым тарихына мұқият үңілетін болсақ, ғылымды жеке тұлға емес, ғылымның нақты ішкі қайшылықтары, оның өндіріспен, тәжірибемен байланысы алға жылжытатындығына көз жеткіземіз. Сондықтан, барлық ұлы ғылыми жетістіктер өндірістің, қоғамның мұқтаждықтарына байланысты дүниеге келеді. Барлық ірі, ғылымда төңкеріс жасаған жаңалықтардың бір мезгілде көптеген ғалымдар дайындағандығы осымен түсіндіріледі. Мұның жарқын мысалы ретінде арнаулы салыстырмалық теориясын, Дарвиннің теориясын т.б, алуға болады. Арнаулы салыстырмалық теориясының XIX ғасырда пайда болуы мүмкін емес еді, ол тек XX ғасырда пайда болды, себебі мәселе Майкельсон тәжірибесіне байланысты қойылған еді. Ғылымдағы бұл қайшылық оның даму барысында пайда болады, сөйтіп ғылым оны өзінің ілгері дамуы үшін шешуге мүдделі болды. Бірақ, ғылым өз бетінше өмір сүре алатын нәрсе емес, абсолюттік рухтың даму құралы емес. Ол адамның және адамзаттың қызметі. Адам өзіне физикалық кұрал-жабдық (балта, қайла т.б.) жасағаны сияқты ол өзіне ғылым, өнер т.б. сияқты дүниені игеретін рухани құралдар жасады.

Сондықтан танымдық үдеріс шындығында абстрактылы ғылымның пәнге қатынасы және абстрактылық индивидтің пәнге деген қатынасы ретінде емес, нақты адамның, адамзаттың табиғатқа және өзіне қатынасы ретінде шығып отыр. Бұл жағдайға маркстық философияда баса назар аударылады. Егep канттық философияда индивидтің затқа қатынасы талданса және Кант «Таза зердеге сын» еңбегінде индивидтің теориялық білімінің пайда болу тетігімен айналысса, Гегель ғылымның, өнердің пайда болуын абсолюттік рухтың баспалдақтары ретінде қарастырады. Гегель үшін таным субъектісі абсолюттік индивид емес теориялық ой, абсолюттік pyx. Гегель абсолюттік ойдың рухтың өз-өзіне қатынасының тетігін қарастырған, өйткені абсолюттік pyx өзінің даму барысында өзін-өзі зат, объект ретінде танып тарихи даму барысында өзінің нәтижесінен асып отырады. Гегель бойынша, таным субъектінің объективтік ақиқатқа қатынасы емес, өзінің, өзімен-өзі қойылған мәннің өзін-өзі тану, өзін-өзі сезіну үдерісі.

Маркстік философияда танымдық үдеріс материалистік негізде түсіндіріледі жөне оның барлық күрделілігі бойынша ашылады.

Танымның шынайы субъектісі болып тәжірибелік және танымдық мақсаты бойынша табиғатқа да, өз-өзіне де жататын тарихи, нақты дамушы қоғам мойындалады. Сондықтан ғылымның міндеті - қоғамды, қоғамдық субъектіні тану тетіктерін ашу болып табылады.

Танымның, ғылымның дамуында ұрпақтар арасындағы шынайы сабақтастық бар. Әрбір келесі ұрпақ алдыңғы ұрпақтың жұмысын жалғастырады. Бұл сабақтастық - өзінің табиғаты бойынша күрделі диалектикалық үдеріс. Ең алдымен қысқаша түрде алдыңғы ғылыми танымның барлық нәтижелері игеріледі, содан кейін барлық жетістіктерді жаңа білім құрамына енгізетін ассимиляция үдерісі жүреді. Мұндай теориялық білімнің ескі жүйесін жаңаша түрлендірудің логикасы сәйкестік ұстанымы болып табылады. Физика саласында Н.Бор жаңа физикалық теориялардың ескілерге қайшы болмайтынын, оларды жеке жағдайы ретінде өзіне кіріктіретіндігін негіздеді. Қазіргі кванттық механика ньютондық механиканы өзінің жеке көрінісі ретінде қарастырады. Эвклидтік геометрияның эвклидтік емес геометрияға, Эйнштейннің салыстырмалық теориясының кеңістік пен уақыттың ескі теориясына қатынасы туралы да осыны айтуға болады.

Жаңа теорияның ескіге қатынасы туралы мәселе философия саласында да терең қарастырылған. Осы тұрғыда "Ғылым логикасы" еңбегінің тиісті бөлімдерінде бұл мәселені тереңірек зерттеген Гегельді атап өту орынды. Өзінің теориялық тұжырымдамасының Спиноза философиясына қатынасы туралы айта отырып ол былай дейді: "Спинозизмнің жалғыз теріске шығарушылық мәні оның көзқарасы, біріншіден, елеулі және қажетті деп мойындалуында, екіншіден, бұл көзқарас, оның өзінен шығып отырғандай, бұдан да жоғары көзқарас деңгейіне көтерілуінде болуы мүмкін". Гегельдің пікірінше, Спиноза субстанция идеясына дейін жеткен, бірақ одан әрі жүруі керек еді. Ал мұндай, жоғары тұрған көзқарас субстанция-субъект тұжырымдамасы болып табылады.

Выбор предметной области - важное условие теории //

Диалектико-логические принципы построения теории.

Алма-Ата. 1973. С. 63-83.

БІЛІМНІҢ АЙРЫҚША ФОРМАСЫ РЕТІНДЕГІ ҒЫЛЫМНЫҢ ҚАЛЫПТАСУЫНЫҢ ЖАЛПЫЛАМА ШАРТТАРЫНЫҢ MАТЕРИАЛИСТТІК НЕГІЗДЕМЕСІ

Жабайхан ӘБДІЛДИН

Рухани мәдениет пен сана-сезім, руханият жолындағы ic-әрекеттерді ұқсастыра отырып, ғылымды тарихи даму үстіндегі саты ретінде қарастырған Гегелге қарама-қарсы пікірдегі Маркс іс-әрекетті ең алдымен, табиғи жаңару мен өзара қарым-қатынастары бойынша адамдардың материалдық-заттық іс-әрекеттері ретінде түсіндірді. Ол рухани іс-әрекеттерді жеке-дара немесе субстанциялық шынайылық емес, қоғамдық-тарихи қозғалыс ретінде қарастырды.

Сол себепті Маркс философияда ғылым қоғамдық-тарихи тәжірибенің заттық іс-әрекеттің даму барысында тарихи пайда болған білімнің басты нысаны ретінде анықталады. Ғылымның мүмкіншілігін, болмысы мен жаратылысын тануға болады, оны адамның тарихи даму іс-әрекетінің барысында ғана жасауға болады, әлеуметтік-мәдени тіркес қана арнайы әлеуметтік феномен ретіндегі ғылымның теориялық жетістіктеріне жол ашады. В.И.Ленин: "Марксизмнің рухы мен оның барлық жүйесі әр жағдайда а) тарихи, в) басқамен байланысты, г) тек нақты тарихи тәжірибемен байланыста қарауды талап етеді", - деп жазған еді.

Ғылыми болмысты анықтау үшін оның пайда болуы мен даму жолдарын және оның белгілі бір уақытта неге айналғанын қарастыру керек. Басқа сөзбен айтқанда ғылым жөнінде нақты жалпы түсінік тудыру үшін оның қалыптасу тәсілдерін анықтап, оның дамуының нақты қисынын анықтау қажет. Ол үшін біз ғылымның, адам тәжірибесінің, қоғамның, өндіріс пен қоғамдық еңбек бөлінісінің даму кезеңіндегі белгілі өнімі болуына сәйкес материалдық тұғырнамадан мақсатты түрде шығуымыз қажет.

Адам қоғамының даму барысында ғылым, жаратылыстану болмаса да қоғамдық тәжірибенің көрінісі ретінде адамзаттың белгілі бір білім деңгейі болды. Осыған сәйкес ғылым белгілі бір уақытта, белгілі бір қоғамдық-тарихи кезеңде қалыптасты. Бұл жағдайда өндірістің дамуына байланысты дәстүрлік философиялық тұрғыдан еш түсіндірілмейтін, ерекше рухани міндеттер, ерекше қажеттіліктер пайда болады. Ғылымның дамуы мен оның қалыптасуы тәжірибелік даму деңгейіне сәйкес келеді. Бірақ ғылыми салалар мен олардың ерекшеліктері де тәжірибелік дамудың, еңбек бөлінісінің, адам әрекетінің іштей бөлінуінің белгілі кезеңін көрсетеді.

Жаңа замандағы еңбек бөлінісі философия сияқты бірегей ғылыммен қанағат тұтқан ежелгі дәуір мен орта ғасырдағы еңбек бөлінісінен елеулі ерекшеленеді. Сондықтан қазіргі замандағы жаратылыстану ежелгі дәуір мен орта ғасырда болмаған. Ол Жаңа заманның, жаңа еңбек бөлінісі мен жаңа қоғамдық қажеттіліктердің нәтижесі. Сондықтан да оның тарихи бастауын Жаңа заманнан алған дұрыс.

Осылайша, ғылым - ерекше феномен, білімнің ерекше үлгісі, ерекше әлеуметтік институт. Осыған сәйкес ғылым XVI ғасырда пайда болған, өзіндік болмысы, мақсаты және әлеуметтік бағытына қарай дәстүрлі философиядан елеулі ерекшеленеді. Шындығына келсек, ғылымның кейбір элементтері, кейбір қасиеттері, ежелгі дәуір мен орта ғасырда да орын алған. Дегенмен бұл пікір ежелгі дәуір мен орта ғасырда ғылым болған деген тұжырымға негіз бола алмайды. Сондықтан Қытайдағы, Мысырдағы, Грекиядағы4 ғылым жөніндегі ғылыми еңбектер кездесіп қалады, мұны дұрыс түсіну керек.

Ежелгі дәуір мен орта ғасырда дүниені философиялық тұрғыдан түсіну қалыптасқан. Сол заманда философия адамдардың рухани қажеттілігі үшін жеткілікті болған еді. Сол кездерде осы жүйеге сәйкес еңбек бөлінісі, қоғамдық ахуал қалыптасқан. Сол кездердің физикалық және математикалық білімдері, кейбір рухани түсініктері тек жекелеген қағидалар шеңберінде ғана болып, бірегейлік дәстүрлік, философия ауқымынан шыға алмаған. Басқа сөзбен айтқанда болашақ ғылымның элементтері, алғышарттары басқа рухани жүйенің тармағы ретінде көрініс алып, өзіндік ерекшеліктері болмаған. Мұндай жағдайдың себебі, әрине ол кездерде Коперник, Галилей, Кеплер сияқты ғылымның дамуына негіз қалаған ғылымның дәстүрлі философия шеңберінен серпіліс алып шығуына себеп болған ұлы ғұламалар болмады деген сөз емес.

Ғылымның жекелеген белгілері мен қасиеттері қазіргі заманғы ғылымға ғана тән деген түсінік сол кездердегі ежелгі дәуір мен орта ғасырда да болғанымен сол заманда Қытай, Мысыр, Грецияда ғылым болды деген тезиске негіз сала алмайды. Өйткені капитализмнің кейбір жекелеген тезистері (мысалы, тауар өндіру, құн заңдылығы, ақша және басқа да тезистер) ежелгі дәуір мен орта ғасырда да орын алған. Дегенмен осы негізде ешкім де ежелгі дәуір және орта ғасырда капитализмнің болғанын дәлелдей алмайды. К.Маркс өз теориясында капитализм өз бастауын тек тауар мен тауарлық қатынас пайда болу кезінен емес, еңбек күшінің тауар сияқты пайдаланылу кезінен алады деген тұжырымдаманы негіз қылады.

Осылайша, ежелгі дәуір және орта ғасырда қазіргі заман ғылымының тек кейбір элементтері ғылыми жобалары болған, ал ғылым әлеуметтік институт ретінде жаңа заманда ғана қалыптасқан деп айта аламыз.

Ғылымның қалыптасу мен даму үдерісін қарастыра келе қазіргі буржуазиялық философиядағы тиісті теориялық пікірлер мен тұжырымдамаларды сыни көзқараспен сараптау керек. Философиялық ғылымда бұл бойынша екі бағыт бар. К.Поппер, И.Лакатос, Дж. Агаси, Е.Захара, Л. Лаудан және басқа да авторлар ғылымның пайда болу мен даму себептерін негізінен ішкі когнитивтік факторлардан көрсе, Г.Кун, М.Малкей, С.Тулмин, П. Файерабенд, М. Полани сияқты басқа да авторлар ғылымның дамуының детерминациялық маңызын әлеуметтік факторлармен байланыстырады. Соңғы қатардағы зерттеушілердің ішінде (мысалы, Д.Блур, Б.Барнс және т.б. сияқты) әлеуметтік факторлар ғылыми дамудың тек сыртқы ғана емес сонымен қатар ішкі де даму шарттарын түсіндіре алады деп жақтаушылар да болды. Индетерминизм қағидасы бұл зерттеушілердің пікірінше дүниежүзілік соғыстан кейінгі Германияның әлеуметтік-мәдени шарттарының нәтижесінде пайда болған. Осыған дейін айтып кеткеніміздей, ғылымның қалыптасуы мен дамуында когнитивтік ғылыми ішкі үдерістер аса зор маңызды рөл атқарады. Дегенмен тек қана когнитивтік факторлармен ғылымның даму мен қалыптасу үдерісін түсіндіру мүмкін емес. Шындығында когнитивтік фактор неліктен қазіргі заманда ғылымның пайда болу себебін түсіндіре алмайды? Не себепті Платон, Аристотель, әл-Хорезми, әл-Фараби, Ибн-Сина сияқты ұлы ойшылдар ғылымнан ерекше рухани феномен жасай алмады? Ал бұл істі ғылыми ізденістері Жаңа заманның әлеуметтік-мәдени, қоғамдық-тарихи қажеттіліктеріне сәйкес келген Коперник, Галилей, Кеплер тағы басқа да ғалымдар жасай алды.

...Шындығына келсек, маркстік философияда материалдық заттық іс-әрекеттің маңызын, ғылымның пайда болу барысындағы қоғамдық қажеттілік пен еңбек бөлінісін анықтаудағы рухани факторлардың, когнитивтік үдерістердің қоғамның дамуы мен қалыптасуындағы маңызы танылады. Расында ғылымның қалыптасуы мен дамуында кейбір дәстүрлі философия аясында дамыған рухани элементтер үлкен маңызға ие болды. Сонымен қатар, заттық іс-әрекеттегі белгілі өзгерістер, қоғамдық қарым-қатынастың белгілі формалары, еңбек бөлінісінің ерекше түрі мен қажеттіліктер бұл рухани элементтің дербес салада дамуы үшін басты негіз болды. Басқаша айтқанда, белгілі қоғамдық шарттар ғана ерекшенің жалпыға, кездейсоқ өтпелі элементтің субстанциялық құбылысқа айналуына басты себеп болды.

Осыған ұқсас капитализм тұсында тауарлық қарым-қатынас қоғамдық-экономикалық қарым-қатынасты бойлай отырып, ерекшеден жалпыламаға өзгереді. Сол сияқты, XVI ғасырда ғылым философияның, рухани мәдениеттің шалғай элементіндегі ерекшеден рухани мәдениет жүйесіндегі жеке дара, жалпылама, әмбебап құбылысқа ауысты.

Қоғамдық өмір қажеттілігінен туындай келе, ғылым қоғамдағы енжар феномен болды. Ғылым өндіріске, әлеуметтік өмірге, мәдениетке, логикалық ұғымдарға белгілі көлемде әсерін тигізді. Дәстүрлі логика ой-пікір үдерісін бағындыра алғанымен оның алдында ғылымның дамуына байланысты жаңа міндеттер пайда . Бұдан былай логика ой-пікірдің, толғамның формалды дұрыстығын негіздеп қана қоймай, ғылыми-теориялық танымның, шығармашылық білімнің қажеттілігі мен мүмкіншілігін негіздеді. Осыған сәйкес жаңа тәжірибе, заттық іс-әрекеттің дамуына байланысты ғылым тек философиядан бөлініп қана қоймай, философияның өзіне де әсерін тигізді. Осылайша ғылым мен заттық іс-әрекеттің әсерімен өзгеріп қана қоймай, өзінің нысаны мен қызметін де ауыстырды.

Осыған дейін ғылымның дамуы мен қалыптасуында заттық іс-әрекеттің қоғамдық қарым-қатынастардың дамуымен еңбек бөлінісінің шешуші маңызы байқалған еді. Мынадай сұрақ туындайды: Жаңа дәуірде қоғамдық қарым-қатынастар, заттық іс-әрекеттер сипаттамасында нақты не өзгерді?

Бұл кезеңнің қоғамдық-тарихи және әлеуметтік-мәдени жағдайы ғылымның пайда болу қажеттілігін дұрыс түсінуге мүмкіндік игереді. Біздің пікірімізше, қоғам дамуының жалпы әлеуметтік шарттары мен қоғамдық өндірістік күш, өндіріс, еңбек бөлінісінің дамуының нақты қажеттіліктерінің маңызы зор.

Ғылымның ерекше рухани феномен ретінде дамуын нақты негіздеу үшін "шарт" категориясына мән беруіміз керек, бұл көптеген жағдайларды біріктіреді. Гегельдің айтуы бойынша, көптеген жағдайлардың шарттары, тұтастығы бар жерде зат та шынайы бола алады5. В.И.Ленин күрделі әлеуметтік құбылыстарды зерттеуде бұл қағиданы кеңінен қолданып, жан-жақты түрде және материалистік тұрғыдан оны негіздеген...

Қазіргі жаратылыстанудың шығу тегіндегі мөлшерлік әдістің басымды маңызын талдай келе, В.В.Ильин мен А.Т.Калинкин: "Шындықтың сан алуандығы бұдан былай белгілі сапаға жауапты.

Бірнеше іргелі түрлердің механикалық комбинаторика терминдерінде суреттелген. Осы негізде формалардың үйлесімділігін білу керек. Соңғысы жаңа идеологияның жаратылыстануды ғылым ретінде қалыптастыруда елеулі рөл атқарған инструменталдық және механикалық қасиеттерін анықтады", - деп дұрыс айтқан еді.

Өндірістің еңбек бөлінісінің даму нәтижесінде жаңа технологиялық мәселелер сол кездегі философияның абстрактты-теориялық жұпыны теориясымен қарама-қайшы келді. Қоғамда білімнің жаңа түрлерін талап еткен жаңа қажеттіліктер пайда болды. Жаңа дәуірдің дамушы ғылымының дәстүрлі философиядан ерекшелігі білімнің қалыптасу үдерісіне жаңа көзқараспен қарады, танымдық іс-әрекеттердің міндеттерін жаңаша түсінді. Осылайша қоғамдық өмірде жаңа дүниетаным, жаңаша ойлау қалыптасты. Заттық іс-әрекеттің жаңа жүйесінің негізінде "жаңа дүниетаным алдындағы әлемнің ежелгі дәуірлік ортағасырлық көріністерін өзгертті. Бұл белгілер мынадай: табиғатқа жетілген, табиғи, «автоматтандырылған» антропоморфты – символикалық элементтерден ажыратылған тікелей іс-әрекет пен практикалық игеруге бағытталған нысан ретінде қарау; нақтылық қағидасынан бас тарту (ежелгі дәуір мен орта ғасырдағы дене-физикалық түрде жұпыны ойлау); нақты сандық баға қағидасын қалыптастыру (әлеуметтік меркантализм, өсім алушылық статистикалық қалыптасу үдерісі саласында, ғылыми салада – өнертапқыштық жетістіктерімен өлшемдік аппаратуралар жасау шынайы құбылыстардың детерминацияланған себеп-салдар типологизациясы телеологиялық ағзалық және анимистикалық категориялардың элиминациялануы, каузализмді енгізу табиғат және оның атрибуттарын – кеңістік, уақыт, қозғалыс, себеп және басқа да кез-келген затты іргелі онтологиялық нысандар қатарында механикалық сәйкестенушілерді инструменталистік тұрғыда түсіндіру; гомогендік біріңғай іс-әрекеттердің геометриялық маңызы; әмбебап әдіс қозғалысындағы қоршаған орта құбылыстарының динамикасын тану (заттық үлгілер емес, формальдық геометриялық сызбалары мен теңдеулері).

Бұл жағдайда кез-келген тәжірибе, кез келген әлеуметтік-мәдениет шарттары ғылымға қажеттілікті, шындықтың ғылыми-теориялық қолданысын туғыза алмайтынын, тек қана ғылыми ерекше тәжірибе капиталистік өндірістен бастау алған, заттардың табиғи формасына бағытталмай, үдерістердің қайтадан қалыптасуына, олардың жалпылама анықтамалары мен табиғат заттарының заттық-денелік тіршілігіне сәйкестенген ішкі арақатынасына негізделген тұтастай заттық іс-әрекет екендігін ескеру қажет. Бұл дәуірдің тәжірибесіне тән қасиет табиғатқа деген әмбебап қарым-қатынас, табиғат күшін игеру, түрлі континенттер мен халықтардың өзіндік тарихын адамзаттың тұтастай даму тарихына біріктіру.

Жаңа дәуірден бастап заттық іс-әрекет (еңбек) жалпылама формаға ауысты. Егер өндірістің бұған дейінгі барлық тәсілдерінде қандай да бір еңбек түрі, мысалы, егіншілік, барлық басқа түрлер үшін негізгі болса, буржуазиялық қоғам барлық еңбек түрін өндірістік еңбектің бір түріне айналдырды. Капитализм тұсындағы дамыған еңбек бөлінісі абстрактылық байлық өндіруді өндіріс мақсатына айналдырды. Капиталистік байлық бір формадан екінші формаға өтуші, үнемі толықтырып отыру арқылы ғана сақтауға болатын капиталға айналды. Байлық, яғни нақты формадағы тарихи жинақталған еңбек өзінің жалпыламалылығына эксплуатациялық құрал ретінде жете алады. Сондықтан кез келген тауар байлықтың өткінші түріне айналады. Және кез келген еңбек түрі абстрактылы байлық жасаушы бола алады. Мұндай жағдайда алғаш рет еңбек нақтылығына селқос қарым-қатынас қалыптасады6. Сонымен бірге капитализм дәуірінде еңбектің жалпылама анықтамасына жетуге, сондай-ақ білімнің ғылым ретінде ерекше нысанын қалыптастыру үшін қажетті жағдай жасалды. Бірақ заттық іс-әрекеттің, еңбектің, қоғамдық қарым-қатынастың буржуазиялық өндіріс жүйесінде еңбектің абстракциялық байлық түріндегі маңызын бұрмалап қана қоймай, одан әрі жояды. Сонымен қатар, ғылыми білімнің шын мәніндегі маңызын түсінуге мүмкіншілік береді, оның обьективтік шындыққа қарым-қатынасын бұрмалайды. Сондықтан шеттетілген қарым-қатынастар жүйесіне сыни көзқараспен қарау заттық іс-әрекет мазмұны мен ғылымның табиғатын дұрыс түсінуге мүмкіншілік туғызады7.

Ғылым білімнің ерекше нысаны, шындықтың көрінісінің өзіндік нысаны ретінде дәстүрлі философиядан ерекшеленіп қана қоймай, танымдық іс-әрекеттер мен тәжірибеге бағытталды. Сондықтан ғылымның ерекше құрамын, маңызын Жаңа дәуірде пайда болған практикалық міндеттер тіркесінде ғана түсінуге болады. Ғылым бұл мағынада белгілі бір тарихи кезеңнің өнімі болып табылады.

Ғылымның пайда болуы мен дамуы өзіне дейінгі өмір сүру салтына, рухани мәдениетке діни сенімдерге елеулі әсерін тигізген буржуазиялық өндірістің жеңісімен тікелей байланысты. Оның пайда болуы мен дамуы адамзат ойын тәжірибеге, табиғатты тануға жетелеп объективті шындықты ғылымның нысаны деп мәлімдеді. Оның пайда болуы үшін қоғамдық-тарихи, әлеуметтік шарттардан басқа теориялық сараптау мен жалпылауды талап ететін белгілі білім деңгейі жеткілікті мөлшердегі деректер саны қажет болды. Сондықтан, XVI ғасырдың басында Ф.Энгельс атап айтқандай, деректер жекелеген теориялық талдап – қорытулар түріндегі бастамалары болған ғылымның түрлері ғана қалыптаса алды.

Егер бұған дейін айтылғанды есепке алар болсақ, неліктен математика, астрономия, механика және басқалар сияқты табиғи пәндердің тез дамығандығын түсінуге болады. Оның себебі бұл ғылымдардың алғашқы өкілдері мен бастауы Пифагор, Эвклид,Архимед және басқалардың еңбектерінің нәтижесінде ежелгі дәуірден басталады. Бұдан басқа буржуазиялық өндірістің тәжірибелі қажеттіліктері, теңізде жүзу жаңа жер іздеу білімнің бұл салаларының тез дамуына себеп болды. Мұның бәрі бұл ғылымдардың Коперник, Кеплер, Галилейдің еңбектерінің нәтижесінде философиядан оқшаулануына жағдай жасады.

Ғылымның беделділерден бастау алған дәстүрлі философиядан айырмашылығы басынан бастап талдап қорыту мен деректерді нақты заңдар тұрғысынан түсіндіруге негізделген. Ғылым генезисі нақты сан жетпес деректерді ғылыми заңдар тұрғысынан түсіндірілуінен басталады. Ғылымның дамуымен табиғат пен қоғамның заңды байланысы тереңдей түседі.

Өзімізге белгілі заң ашу мен деректерді талдап-қорыту теориялық механика тарихының басталуына негіз болды. Күш өлшемінің жылдамдыққа емес, үдеуге пропорционал екендігін дәлелдеген Галилейдің жұмыстарының нәтижесінде механика пайда болды. Классикалық механика заманында Коперник пен Кеплер планеталардың күнді айналуын зерттеумен айналысты. Бұл ғылыми танымға жасалған алғашқы қадам болды. Одан әрі қозғалыс заңдары қалыптасты. Шындығында Марс, Меркурий, Жер планеталары Күнді айналады. Бұл планеталардың күнді айналуына қандай күш себеп болады деген сұрақ туындайды. Бұл сұрақ пен жауаптың шешімі "тездету" ұғымының және күштің тездетумен байланыстылығын анықтағаннан кейін табылды. Жылдамдық емес үдеудің күшке пропорционалдығын ұғыну механика мен физиканың бастауы болды. Үдеу ұғымының механиканың басқа да ұғымдарына себеп болғандығы шындықтың маңызды көрінісінен екендігін ескерген жөн.

Мұнда Ньютонның бүкіләлемдік тартылыс күші заңын ашуына "масса" ұғымының маңызы зор болғанын ескеру қажет. Бүкіләлемдік тартылыс күшін айғақтайтын жердегі тастың қозғалысын, Күннің айналасындағы планеталардың қозғалысын түсіну үшін ерекше ой ұшқыны қажет болды. Ньютонның механикасы Күннің айналасындағы планеталар қозғалысын түсінуге жол ашты. Осылайша динамика ғылымы туындады, бұл қозғалысқа басшылық етуші физикалық заңдар қалыптасты. Планеталар қозғалысын суреттеу соңғы заңдардың ашылуына бастау болды. Бұл жағдайда заңды түрде әлемдік тартылыс күшін ашушы Кеплер, Галилей емес, неліктен Ньютон болып сапалады? Ньютонның өз жеңісіне қол жеткізу үшін оған дейінгі дәуірлердің жетістіктеріне сүйенгендігін ескере кеткен жөн. Сонымен қатар "масса" ұғымы да оған дейін қалыптасты.

"Масса" ұғымының қалыптасуы бүкіләлемдік тартылыс күші заңының жасалуына себеп болды. Әлемдік тартылыс күші заңының ашылу логикасы мынадай: Кеплер заңдарынан тартылыс күші қашықтығының квадратына кері пропорционалдықтың дәлелі шығады. Бірақ тартылыс күшінің көлемі бір осы дерекке ғана қатысты болмайды. Тартылыс күші қашықтық қатынасына ғана байланысты емес, сондай-ақ тартылушы денелердің табиғатына, олардың қасиеттеріне байланысты. Материялар санының тартылыс күшіне пропорционалдығы туралы Ньютонның осы пікірі Ньютонға дейінгі ойшылдардың әлемдік тартылыс күшін ашуына қажетті болған басты себеп.

Табиғат пен қоғамның барлық құбылыстары сияқты ғылыми заңдар мен құбылыстарда көрініс алатын ғылым да үнемі өзгеріс үстінде. Ғылыми ұғымдар дамыған сайын қоғам мен табиғат заңдарының ашыла түсуіне итермелейді, бұл әсіресе техникалық механика заңдарында анық байқалады. Ньютон физикасы қаншалықты ұлыланғанымен физиканың ашылуындағы негізгі бастау бола алмады. Оның келесі жетістігі қуаттың сақталу заңын ашуы болды. Бұл заңды алғаш қалыптастырғандар Майер, Джоул, Гельмгольцтер болатын. Қуаттың сақталу заңына сәйкес әлемдегі барлық өзгеріс тек материяның формасының қозғалысында ғана болмайды. Табиғатта үнемі құбылыстар өзгерісі болып отырады. Табиғаттағы әрбір өзгеріс қуаттың шығуымен немесе қолданылуымен теңдеседі. Егер қуаттың белгілі формасы шақырылса, онда ол өзін немесе өзінің формасын табады, сонымен қатар басқа да эквивалентті көлемдегі өзгерістерді шақырту мақсатында жұмсалуы мүмкін. Бұл эквиваленттердің маңызды анықтамалары Джоул өткізген жылудың механикалық эквиваленттерінің өлшеміне негізделген.

Мұның бәрі де қуаттың белгілі бір қорын сақтай отырып, бұған дейінгі жасалған қуат көзі болған барлық жағдайларды қайтадан жасай алатындығымызды айғақтайды. Қуат бір формадан жоғала отырып, екінші формаға айнала алады. Осылайша табиғаттағы құбылыстардың сан алуандығының ортақ қасиеті қуаттың сақталу заңында көрініс алады.

Бұл табиғат құбылыстарын ұғыну мен талдап қорытуда жасалған үлкен қадам болды.

Табиғат заңдарын білудің ұғыну мен өзара байланыс үшін ғана теориялық мағынасы бар емес, сонымен қатар, ол адамзатқа болашақтағы күтілер үдерісті болжауға мүмкіншілік туғызады. Ғылымның негізін қалаушылар заңдарды ашып, болашақты болжағанға дейін табиғат құбылыстары оларға құпия, әрі қысымшыл болып қала береді деп ескерткен еді.

Өзінің ғылыми жаңалығына қатысты Менделеев былай деп жазған: «Мен бұған дейін түрлі элементтерді алдын ала көру мүмкін емес деп ойлайтынмын. Периодтық тәуелділікті көрсете отырып, олардың кейбіреуінің жоқтығын, тіптен сол белгісіз элементтердің қасиеттерін аса сенімділікпен анықтауға болатындығына көз жеткіздім».

Дәлелділік - ғылымның өзіне тән қасиеттерінің бірі, оның жағдайы орасан күш пен сенімділікті тек негізгі түрде көрсете алады. Өз дәуірінде Ч.Дарвин оның теориясын, алдындағы ойшылдардікі деушілермен айтысып, ғылыми жаңалықтың ең маңызды қасиеті оның дәлелділік ұстыны деп атап көрсеткен. Л.Тимирязев та Луи Пастердің паразиттік теориясының тарихын сараптағанда, осы ойда болған. Шындығында бүкіл әлемде паразиттік теорияның ашылуын Луи Пастердің атымен байланыстырады. Бірақ Луи Пастерден жиырма жыл бұрын Ганле паразиттік теорияға жол ашқан болатын. Бұл идеяның Луи Пастердің атымен байланыстырылуының басты себебі Ганле бұл теорияны жиырма жыл бойы өзіне де, басқаға да дәлелдей алмаған еді.

Энергияның сақталу заңы, бүкіләлемдік тартылыс күшінің заңы, табиғи сұрыптау заңы сияқты ұлы заңдар тек дәлелденгеннен кейін ғана көпшіліктің мойындауына ие болған.

Осы мәселеге қатысты Ф.Энгельс былай деп жазған: "Коперниктің күн жүйесі үш жүз жыл бойы гипотеза түрінде ғана болған. Осы жүйенің негізінде Леверье одан басқа тағы да бір, бұған дейін белгісіз болып келген планета барлығын, оның аспан кеңістігіндегі орнын анықтап, одан кейін Ганле шындығында бұл планетаны тапқаннан кейін ғана Коперниктің жүйесі дәлелденді".

Бұл жетістіктер осы шындықтың барлығына көз жеткізген, белгілі деректерге сүйене отырып, қисынның күшімен оны дәлелдеген ұлы ойшылдардың еңбегінің жемісі. Өзін қосымша күн теориясын аштым деп жариялаған экономист Родбертусты сынға ала отырып, К.Маркс химия тарихында оттегінің ашылуына қатысты қызықты мысал келтірген. Ол былай деп жазды: "Егер Лавуазье оттегіні суреттемесе де, оның салдарын бірінен соң бірін және бір-біріне қатыссыз дәлелдеді. Сол себепті оттегіні ашқан, оттегі туралы суреттегенімен, ол туралы өздерінің де түсінігі болмаған екеуі емес, тек Лавуазье ғана".

Ғылыми дамудың негізі ескі өндірістен айрықша жаңа технологияны, өнеркәсіптік өндірісті қалыптастыру болып табылады. Өндірістің жаңа құрылымы жаңа техникалық және ғылыми қажеттіліктерді туғызды. Ал ол қажеттіліктер үшін ғылымның, оның ішінде жаратылыстанудың тез дамуы қажет болды. Өйткені, көне жүйе дамып келе жатқан өндірістің қажеттіліктерін өтей алмайды. Ол қоғамдық прогреске тежеу болады.

Бұл жағдайдың бәрі рухани мәдениеттің дамуына жаңа жағдай туғызды. Қоғамдық өндірістің, техниканың шынайы қажеттіліктерін айқындай отырып, адам білімінің жаңа формасы асқан жылдамдықпен қалыптаса бастады. Дамушы ғылымның басты міндеті қолда бар аздаған материалдарды пайдаға асыру болды. Сол кезеңдегі жаратылыстанудың кейбір формалары мен олардың қалыптасуын, жетістіктерін белгілей отырып, Ф.Энгельс:

Мұндай жағдайда механиканың қарапайым бастамалары - аспан және жер денелерінің механикасы, сонымен қатар, оның қызметіндегі математикалық әдістерді ашу мен жетілдіру сияқты ұғымдардың алдыңғы орында болуы түсінікті еді. Бұл бағытта ұлы істер тындырылды. Ньютон мен Линнейдің есімімен байланысты сол кезеңнің соңында ғылымның бұл салалары белгілі жетістіктерге жеткендігі бәрімізге де мәлім. Ең алдымен маңызды математикалық әдістерді - аналитикалық геометрияны - Декарт, логарифмдерді Невер, дифференциалды және интегралды есепті - Лейбниц, Ньютон да болуы мүмкін, ашқан еді. Негізгі заңдары еш уақытта маңыздылығын жоймаған қатты денелер механикасы жөнінде де осыны айтуға болады. Қысқасын айтқанда, астрономиядағы күн жүйесінің планеталар қозғалысы заңын Кеплер ашып, ал материялардың жалпы заңын Ньютон қалыптастырған болатын".

Ғылымның өндіріспен байланысы даму үстіндегі ғылымның маңызды қасиеті еді. Ғылымның тарихын анықтап сараптау оның орнына әлеуметтік-мәдени шарттардың өнімі екендігіне көз жеткізеді. Ғылым мен өндірістің өзара қатынасы туралы Ф.Энгельс: "Егер техника белгілі бір деңгейде ғылыми жағдайға тәуелді болса, ғылым одан да көп деңгейде техникалық қажеттіліктер жағдайына тәуелді. Егер қоғамда жаңа техникалық қажеттіліктер пайда болса, ол ғылымды ондаған университеттерден де артық алға қарай жетелей түседі. Барлық гидростатика (Торричелли және т.б.) XVI- XVIІ ғасырлары Италиядағы тау тасқынын реттеу қажеттілігінен туындаған. Электр жөнінде біз оның техникалық қолданысы ашылғаннан кейін ғана білдік" - деп жазды.

Ғылымның өндіріспен байланысы диалектикалық қасиетке ие, сондықтан да олардың байланысына өзгеріс әкелетін (революциялық) перспективамен, өзара қарым-қатынас түрінде қарау керек. Ғылымның тарихында барлық қоғамдық өндірістің техникалық негізін өзгертетін іргелі жаңалықтар болуы мүмкін. Бұған мысал ретінде электр, радиоактивтік және басқа да салалардағы жетістіктерді айтуға болады.

Шындығында көптеген ғалымдар радиоактивтік ғылыми жаңалықты теориялық маңызы бар құбылыс ретінде ғана түсіндірді. Дегенмен ғылым мен физиканың одан әрі дамуы радиоактивтік жаңалықтың біздің табиғат тануымызды өзгертіп қана қоймай, техника мен өндірісте де елеулі өзгерістер әкелгендігін дәлелдеді. Бұл сияқты Менделеевтің элементтердің периодтық жүйесінің тарихы да өте қызықты. Бастапқыда көптеген ғалымдар оны теориялық маңызы бар ғылыми идея ретінде ғана қабылдады. Шындығында элементтердің периодтық жүйесі барлық химиялық өндірістің негізін түбегейлі өзгертті.

Осыған сәйкес ғалымдар қазіргі кезде аса маңызды болып отырған іргелі теориялық сұрақтарды әзірлеудің қажеттілігін жоққа шығаратын мәселелермен ғана айналысу керек деген көзқарас негізсіз болып табылады. Бұл бұрыс ұстаным, себебі, ғылым мен өндірістің байланысы іргелі, теориялық және қолданбалы зерттеулердің диалектикалық бірегейлігімен қамтамасыз етіледі. Ғылым тек практикалық міндеттерге ғана сүйеніп, оны танылған заңдардың негізінде көрсете алмаса, кей жағдайда өткенге кез жүгіртіп, кез келген құбылысты алдын ала болжамаса, ғылым бола алмайды.

Осыған орай, электрдің шығу тарихынан мысалдар келтіре кеткен жөн. 1820 жылы Эстедтің назарына кездейсоқ ілінген магниттік стрелканың жақын жердей электр тогы өткен кезде тербелуі сол кездері ғалымдардың қызығушылығын тудырған, бірақ практика мен техникадан алыс көптеген табиғи құбылыстардың бірі болып саналды. Шындығында бұл жаңалық қазіргі электротехниканың ашылуының ірге тасы, негізі болып қаланды. Бастапқыда периодтық заң практикадан алыс, ғылымның теориялық нәтижесіндей көрінсе де, қазіргі таңда ол химиялық ғылымның ғана емес барлық химиялық технологияның негізі болып саналады.

Дамушы ғылымға тән қасиеттер бұл ғана емес, ол сондай-ақ жүйелік құрылым, жүйелік теория, ұғым ретінде танылып, ғылыми болжамдар, үлгілер жасайды, арнайы ғылыми әдістер жүйесін әзірлейді, бұл әдістердің көмегімен табиғи құбылыстар, ғылыми деректер, эксперименталды мәліметтер зерттеледі. Ғылымда сонымен қатар, идеялардың, қағидалардың, эксперименталды мәліметтердің, зерттеу әдістерінің түбегейлі өзгерулерінің бірізділігі де кездеседі.

Жаңа дәуірде қоғамның экономикалық, әлеуметтік, саяси және мәдени өмірінде түбегейлі өзгерістер болды. Революциялық қайта құру үдерісінде феодалдық қоғамдық-экономикалық қарым-қатынастардың және оларды жаңа, буржуазиялық қарым-қатынастармен ауыстыру орын алды. Бұл өзгерістер осыған дейін айтып кеткеніміздей өндіріс пен өндіріс күштерінің дамуына қозғау болды

Осы түбегейлі әлеуметтік-экономикалық өзгерістердің негізінде жаңа саяси құрылымдар мен рухани атмосфера орнады. Қоғамдық "мір.ін: жаңа әлем, объективтік шындыққа, табиғатқа, өзіне, өзінің тарихына жаңа көзқараспен қарайтын жаңа адам қалыптаса бастады. Егер адамдар орта ғасырларда табиғатты, шынайы әлемді өзіне негізделген субстанциялық түрде қабылдай алмаса, Жаңа дәуірде басқаша жағдай орнықты.

Бірнеше жүзжылдықтарды артқа тастаған адамзаттың өмірге көзі ашылғандықтан, ол бұрын түсініксіз көрінген көптеген заңдылықтарды, табиғат құпияларын аңғарды. Рухани тәуелсіздіктен арылған адамзат белсенді түрде жаңалықтарға ұмтылды, түрлі табиғат құбылыстарды таныды, ғылым, әдебиет, өнер туындыларын жарыққа әкелді. Қазіргі заманның жалпы рухани атмосферасына қатысты Ф.Энгельс: "Батыстың алдынан жаңа әлем - грек көне дәуірі бой көтерді, оның жарқын сұлбасының алдынан орта ғасырдың елесі жоғалды; Италияда өнердің бұрын болмаған ежелгі классиканың ұшқынындай өнердің жаңа таңы атты; Германияда алғаш рет, жаңадан, қазіргі әдебиет бастау алды; Англия мен Испанияда өз әдебиетінің классикалық дәуірі ашылды. Кепе orbis terruram құрсауы бұзылды; тек енді ғана жаңа жерлер ашылып, әлемдік сауданың, қолөнердің мануфактураға өтуінің негізі қаланды. Ал ол, өз кезегінде, қазіргі ірі өнеркәсіптің бастау көзі болды", - деп жазған еді.

Революциялық кезең, жалпы айтқанда, адамға, оның дүниетанымына, ойлау стиліне, мінез-құлқы мен оның әр іске қарым-қатынасына әсерін тигізді.

Қазіргі заман ғылымының негізін қалаушылар мақсатты тұлғалар болып қана қоймай, жан-жақты тұлғалар болды. Олар ғылымның бір ғана саласында емес, түрлі салаларында да жаңалықтар ашты. "Сол кезде алыс жерлерге саяхат жасамаған, төрт-бес тілде сөйлемейтін, өнердің бірнеше саласында көрінбейтін ірі тұлға болмайтын. Леонардо да Винчи ұлы суретші ғана емес, ұлы математик, механик, инженер болатын. Ол физика ғылымының түрлі саласында елеулі жаңалықтар ашты. Альбрехт Дюрер суретші, гравер, мүсінші, сәулетші және фортификация жүйесін жасаған...". Дегенмен одан кейін капиталистік еңбек бөлінісінің әсерімен материалдық өндіріс саласына, рухани еңбек саласына бөлініп, олардың алғашқы тұтастығы жойылды.

Еңбек бөлінісінің барлық көне формалары Жаңа дәуірмен салыстырғанда ойыншық сияқты қарапайымданып қалды. Өндірісті ұйымдастырудың жаңа формалары бірінен соң бірі пайда бола бастады. Капитализм еңбекті ұйымдастырудың көптеген жаңа формаларының: кооперация, манифактура, машиналық өндіріс және т.б. пайда болуына себеп болды. Еңбекті ұйымдастыруды бастаушы кооперацияның қолданылуы еңбек өнімділігін елеулі арттырды. Бұл прогрессивтік даму бағыттары одан әрі еңбекті манифактуралық ұйымдастырудан өз жалғасын тапты. Бұл еңбекті ұйымдастыру формасы бойынша әр жұмысшы арнайы бір еңбек түрін орындауға мамандандырылды. Мұнда белгілі бір іс-әрекет функциялары қызметті автоматтандыра отырып, ой еңбегінің жұмысын бірте-бірте тежейді.

К.Маркс мануфактурлық өндірістің тиімді жақтарын негіздеп қана қоймай, оның кемшіліктерін де көрсетті. Ең алдымен бір адамды белгілі бір іс-әрекет түріне, белгілі бір жұмысқа арнайы, оны өндірістің тұтас үдерісінен алшақтатады. Мануфактура, К.Маркстің айтуы бойынша, адамды тежейді, бір жақты, меңіреу етіп қалыптастырады. Басқа сөзбен айтқанда, манифактура адамды бір сала бойынша ғана жетілдіргенімен, оның басқа қабілеттерінің дамуына жол бермейді.

Өндірістің дамуындағы келесі ілгерілеу машина өндірісімен байланысты. Ол қоғамның, қоғамдық өндірістік күштердің прогрессивтік дамуында ірі кезең болып табылады. Машиналық өндірістің пайда болуы кейбір ауыр, ескілікке негізделген жұмыс түрлерінің машиналарға жүктелуіне байланысты адам еңбегінің жеңілдеуіне жағдай жасады. Бұл прогрестің де адамның жан-жақты дамуына кедергі келтірер жақтары болды. Себебі, еңбек үдерісіндегі ауыр қызметтерден босатылған адам машиналар болса да, жұмысшы тобының функцияларын атқарды. Мұндай адам еңбек үдерісінің толық жүйесін, әрине, түсіне алмайды. Сондықтан оның да манифактуралық кезеңнің жұмысшысы сияқты, ойлау қабілеті әріге бара алмайды. Осылайша абстракциялықты, кәсіби меңіреуді жою машиналық өндірістің де өзекті мәселесіне айналды.

Осыған байланысты адамның дамуына, жан-жақты жеке тұлғаның қалыптасуына бағытталған, осылайша ғылымды, мәндік өзгерісті түсінуге негізделген түбегейлі өзгеріс ғылыми-техникалық революция кезеңінен басталады. Бәрінен бұрын ғылыми техникалық революция адам табиғатының тұтастай өзгеруіне жағдай туғызды. Егер машиналық өндіріс кезеңінде адам машинамен қапталдасып, жұмысшы тобының қызметін атқарған болса, тұтастай еңбек үдерісін түсіне алмағандықтан машинаға қосалқы іспеттес болатын. Осы себепті, машинаны жөндеп, олқылықтарын дұрыстай алмайтын бұл қызмет сол мақсатта арнайы мамандандырылған басқа жұмысшыларға жүктелетін. Олардан басқа барлық өндірістік үдерістің жекелеген жұмыстарына жауапты - инженер, техник, конструктор сияқты арнайыландырылған мамандар жұмыс жасайды.

Өндірістің дамуындағы кемшіліктерге қарамастан бұрынғы экономикалық құрылымдағы адам мүлтіксіз еңбек үдерісіне ұмтылды, яғни, еңбек етпестен бұрын, көз алдына оның нәтижесін елестетті. Бұның бәрі бір адамның қызметі түрінде көрініс алады. Бұл тұтас іс-әрекет кәдімгі машиналық өндіріс жағдайында кем дегенде үш бөлікке ажырайды. Мысалы, өндіріс үдерісінің күтілер нәтижесін көз алдына елестетуші, барлық жұмысты машинамен бірге атқарушылар инженерлер, жұмысшылар, ал оның өнімін алушы капиталист болып қала берді.

Ғылыми-техникалық революция нәтижесінде өндіріс үдерісіндегі жаңа кезеңдер туындайды. Машинаның жұмыс функциясы машинаның өзіне берілетіндіктен жұмысшы өндіріс үдерісінен босайды, яғни оның қызметі түгелдей өзгереді. Егер ол бұрын машинамен бірге жұмысшы қызметін атқарғандықтан, оның әлеуметтік, ақыл-ой санасы жетілмейтін. Енді ол өндіріс үдерісінде бақылаушы, оператор қызметін атқарады.

Егер бұрын жұмысшы жұмыс үдерісінде әр сала бойынша еңбек ететін маман болса, енді оған машинаның барлық әрекетін бақылау керек, яғни оның машина қызметін толықтай ұғынуы тиіс. Жұмысшының бұндай жаңа қызметі оған жаңа жауапкершіліктер жүктейді. Бұл адамның интеллектуалды дамуына жетелейді.

Өз заманында марксизм-ленинизм классиктері коммунизм кезіндегі адамды жан-жақты жетілдіруді қалыптастыру мәселесін маңызды етіп қойды. Ғылыми-техникалық революцияның мәні капитализм мен социализм тұсында адамды ғылыми-техникалық революцияның талаптарына сай жан-жақты етіп дайындау. FTP шарттарына сәйкес өндірісті автоматтандыруға байланысты жұмысшы алдында жаңа, күрделі, интеллектуалды міндеттер тұрды.

Ғылыми-техникалық революция жағдайында дене және ой еңбегінің арасындағы қарым-қатынас туралы жаңаша көзқарас қалыптаса бастады. Шындығына келер болсақ, машинамен бірге дене еңбегін орындауды тоқтатқан адам өндірістің барлық үдерісін бақылауға алды. Бұл жаңа қызметті тиімді орындау үшін оның тиісті білімі болуы қажет. Осыған байланысты ғылыми-техникалық революция кезінде жұмысшының инженерлік, техникалық қызметші деңгейіне көтеру мүмкіншілігі туды. Бұл жерде ой және дене еңбегінің синтезі пайда болады, яғни адам автоматтандырылған өндіріске жетекшілік етеді, ол өндірістің инженері, конструкторы және реттеушісі болып табылады. Бұл үдерістің жұмысшы қызметіне қоса, барлық жүйесін машина орындайды. Сондықтан адам тұтастай үдерісті түсініп, өндіріс үдерісінде шығармашылық қызмет атқарады. Ғылыми-техникалық революцияның аса маңыздылығы оның ғылымның табиғатына, ғылымның мәндік белгілеріне әсерін тигізе алғандығында. Өзімізге белгілі ғылымның ерекше белгісі ретінде пайда болғаннан бері заңдардың ашылуына сәйкес өндіріспен етене тығыз байланыста келеді. Бұл жерде ғылым мен өндірістің алдында қағидалық айырмашылық бар екендігіне ешкім де күмән келтірген емес, яғни ғылымның өнімі - білім, ал өндірістің өнімі - зат, дегенмен бұл екеуі өзара тығыз байланысты.

Ғылыми-техникалық революция кезінде ғылымның өндіріске қатынасында түбегейлі өзгерістер орын алды. Қазіргі автоматтандырылған өндірісте ғылым заңдар мен формулалардың концентратты көрінісі ретінде өндіріспен бірігеді, яғни оның өзі бірден бір өндірістік күшке айналады (бұл туралы төменде толығырақ айтылады). Одан басқа ғылымның мәнінде де түбегейлі өзгерістер болады. Егер бұрын өндіріспен тығыз қарым-қатынаста бола отырып, білімнің ерекше формасы, ерекше рухани феномен болып қала берсе, FTP кезеңінде ғылым мен өндірістің өзіндік қасиеттерінде революциялық өзгерістер пайда болады, яғни ғылым мен өндірістің жеке дара маңызы мен ерекшеленуі қалыптасып, ғылым мен өндірістің органикалық тұтастануы болады. Ғылым мен өндірістің даму үдерісінде екі жақтың да өз қасиеті мен белгілерін өзгертуіне байланысты синтетикалық құбылыстар орын алады. Басқа сөзбен айтқанда, егер бұрын ғылым білімнің ерекше формасы ретінде көрінсе, қазір ол білім мен іс-әрекеттің ерекше формасына айналады.

Қазіргі заманда осылайша заңдардың, ұғымдардың, таным әдістерінің оның түсінігін қайтадан жаңаша қарауды қажет ететін өзіндік тұтастануы айқындалады. Шындығына келер болсақ, егер ғылымды қазіргі замандағы әлеуметтік-мәдени үдерістермен байланыста қарастыратын болсақ, онда ол бірден бір өндіріс күшіне, білім мен іс-әрекеттің тұтастығына материалдық және идеалдық, объективтік және субъективтік бірігуге айналады. Басқа сөзбен айтар болсақ, қазіргі дәуірдің өзіндік қалыптасуы ғылым ұғымының түбегейлі өзгеруіне басты себеп.болды. Осыған орай ғылымда оның қоғамдағы маңызы мен міндеттеріне дәстүрлік өлшемдегі көзқараспен қарау мүмкін емес, яғни адамзаттың мәдени-тарихи дамуындағы ғылымның жаңа қызметін түсіне білу керек. Расында ғылым ойлаудың нысаны ғана емес, сондай-ақ іс-әрекеттің жалпылама нысаны, білім мен іс-әрекеттің синтезі, сондықтан ол қазіргі заманғы мәдениетте жаңа қызметті сапалы түрде атқарады.

Ғылым, ең алдымен, жалпыға ортақ іс-әрекет, жалпыға ортақ өндіріс бола отырып, қоғамның өндіріс күштерінің дамуында негізгі қозғаушы күш болады. Өндірістің қазіргі дамуы - бұл ең алдымен өндірістің ғылыми дамуы. Ғылым өндіріске ене отырып, өндірісті түбегейлі өзгертті. Машина өндірісіндегі адамның қызметін ауыстырды, ғылым басшылық ететін машинаның жаңа түрін жасауға мүмкіншілік туғызды.

Қоғамның дамуының бет-әлпетін анықтайтын жалпыға ортақ шарт материалдық құндылықтарды өндірудің тәсілі бұдан былай ғылым өндіріс тәсілінің (өндірістік күштің) маңызды бөлігі болғандықтан, ғылымның мәні де түбегейлі өзгереді. Егер ғылым бұған дейін ойлаудың ерекше нысаны ретінде қоғамға, танымға қатысты болса, қазіргі кезде жаратылыстанудың бірден-бір өндірістік күшке айналуына байланысты күрделі синтетикалық құбылысқа айналады. Егер дәстүрлік ғылым негізінен өндірісте қолданылатын (танымдық) қызмет атқарса, қазіргі кезде оның танымдық қызметі өндіруші және құрушы қызмет атқаратын өндіріспен бірігеді.

FTP жағдайында өндірістің өзінде шығармашылық, рухани үдерістер дамиды. Егер бұрын өндірісте шығармашылық үдерістер байқалмаса, қазіргі жағдайда өндірістің өзі шығармашылық үдеріске айналады, ал ғылым өндірістік іс-әрекет ретінде қалыптасады.

Ғылым мен өндірістің табиғатындағы мұндай өзгерістер оларды ұйымдастыру формаларында да көрінді. Шындығында, дәстүрлік ұйымдастыру формалары бірте-бірте өндірістің де, ғылымның да дамуын тежейді. Сол себепті өмірдің өзі МНТК сияқты жанама түрдегі топтарды жасаған, оларда ғылым мен өндірістің бөлек тіршілік етуі шынайы синтезделеді.

МНТК өзіндік табиғаты бойынша жаңа синтетикалық құрылым. Онда жаңа қағидаларға сәйкес ғылым мен өндіріс бірігеді. Бұндай ғылыми-практикалық бірлестікте белсенді қызмет атқарып, оның мақсатын белгілеп, міндеттерін қалыптастырады, мақсат пен нәтиженің сәйкестігін бақылайды. Бұл жерде жаңа негіз бойынша мақсатқа бағытталған іс-әрекеттің еңбек құралдарымен тұтастығы қалыптасады. Адамзат жануарлардан ерекшеленетін өзінің кәнігі өндірістік іс-әрекетімен (К.Маркстың айтуымен) өзінің іс-әрекетінің қорытындысын құрып, сараптайды. Өндіріс пен мәдениеттің дамуына байланысты ғылым мен өндіріс жеке дара салаларға ажырады. Мұндай еңбек бөлінісі, ғылымның өндірістен ажырауы өз кезеңінде прогрессивтік құбылыс болып саналды, ол таным мен рухани мәдениеттің дамуына жағдай жасады. Ғылымның өндірісті, ал өндірістің ғылымды қажет етуіне сәйкес түрлі құбылыстар болуына қарамастан бұл байланыстар орын алды. Сол кездегі ғылым мен өндірістің дамуы осы екі сала арасында тығыз, органикалық орнауына мүмкіншілік бермеді.

Ғылымның өндіріске қатынасындағы түбегейлі өзгеріс ғылыми-техникалық революция жағдайында кибернетика, есептеуіш техника, автоматтандырылған өндірістің пайда болған кезінде қалыптасты. Сол кездерден бастап қана дәстүрлік машина жұмыстарының қағидаларын өзгерту мүмкіншілігі туды, яғни адамды жұмысшы қызметін атқарудан босату, адам қызметін ауыстыратын автоматтарды жасау. Бұдан былай дәстүрлік өндірістің мәні түбегейлі өзгерді, яғни өндіріс үдерісі бірте-бірте интеллектуалды ғылыми іс-әрекетке айналды. Осыған орай мұндай өндіріс ғылыммен сыртқы байланысты қамтамасыз ете алмайды. Оның қолайлы дамуы үшін, ғылым мен өндірістің органикалық тұтастануы қажет. Қоғамдық мәдениетте өндіріс ғылыммен байланыста болмай дұрыс дамымайды деген пікір қалыптасты. Өйткені ғылым жаңа замандағы өндіріссіз қарқынды түрде дами алмайды. Ғылыми өндірістік бірлестіктер қазіргі кезде уақыт талабына айналып отыр. Мұндай бірлестіктер неғұрлым тез әрі дұрыс пайда бола түссе, соғұрлым ғылым мен практика үлкен жетістіктерге жете түседі.

Барлық алдыңғы қатарлы дамыған капиталистік елдерде бұл үдеріс өзінің тиісті қарқынын алып үлгерген. Біздің елімізде бұл жолда кейбір кедергілер орын алған, сондықтан жіберілген кемшіліктерді жойып бұл үдерісті жеделдету уақыттың басты міндеті.

Ғылым мен өндірістің диалектикалық бірлестігін жеделдету үшін іргелі әрі қолданбалы, академиялық және салалық ғылымның ішкі байланысын ұғыну қажет. Егер академиялық ғылым іргелі жұмыстардың, ғылыми идеялардың үздіксіз толықтыруын қамтамасыз етсе, салалық ғылым өзіне саланың ғылыми-техникалық деңгейіне толық жауапкершілігін жүктейді. Ғылымның зауыттық секторы өндіріске органикалық түрде біріге отырып, жаңа техниканың өндірісі мен жұмысының мерзімін елеулі қысқартуға мүмкіншілік туғызады...

Қазіргі ғылыми-практикалық сараптамалар көп салалы ғылыми кешендердің ғылыми-техникалық басты бағыттарда және ғылым мен өндірістің бірлесуінің тиісті формасы екендігін айғақтайды.

Өзіміз көріп отырғандай ғылым ұғымының өзгеруі, білім мен іс-әрекеттің, ғылым мен өндірістің синтезі FTP жағдайында өзінің мазмұнын анығырақ аша түседі.

Материалистическое обоснование всеобщих условий

формирования науки как особой формы знания //

Логико-гносеологический анализ науки.

Алма-Ата. 1990. С. 45-73.

МАТЕМАТИКАНЫҢ ТАНЫМ ҮДЕРІСІНДЕГІ АТҚАРАТЫН РӨЛІ МЕН ҚЫЗМЕТТЕРІ

Әбдімәлік НЫСАНБАЕВ,

Геннадий ШЛЯХИН

Математика - таным әдісі

Математиканың басқа ғылымдар арасындағы орны талқылауға жиі ұшыраған. Бір кездері математика жаратылыстануға жатқызылып жүрді, бірақ ғылыми танымның барлық салаларына тереңдеп енген сайын, математика ғылымдар жүйесінде, өзінің әдістерімен ақиқаттың аса ауқымды бөлігін қамтуға мүмкіндік беретін ерекше орын алатындығы анық біліне бастады.

Айта кететін жайт, әрбір ғылым, нақты шындықтан белгілі бір фрагментті ойып алатын және басқа ғылымдарға қатысты, осы фрагменттердің бір-біріне қатысы жағдайында болатын ғылымды жіктелімдеудің барлық тәсілдеріне тән бір кемшілік бар, ол - нысанды тану үдерісі көрініс табатын ұстанымдар әсерінің ескерілмеуі. Жіктелімнің осы тәсілін қолдана отырып, математикаға, оның кеңістіктік нысандар мен шындықтың сандық қатынастарын зерттейтінін ескеріп, ғылымдар жүйесінде белгілі бір орын тағайындауға болады. Бірақ, егер біз бүгінгі күні математика, ешқайсысын қалдырмастан, барлық ғылымдарға енгеніне көңіл аударсақ, математиканы білімнің тек қана белгілі бір саласы ретінде қарастырсақ, оның жалғыз ғана онтологиялық қырына көңіл бөлсек, мұның ешқандай жолмен түсіндіріле алмайтындығын көрер едік.

Математика тек қана білімнің белгілі бір саласы емес, сонымен бірге танымдық қабілетті өткірлендірудің құдіретті құралы деген ойды кезінде Галилейдің өзі айтып кеткен. Бұл, сөзсіз прогрессивтік дәстүрді Декарт жалғастырған, ол математиканы танымның ақиқат әдісі, ғылыми әдістің үлгісі ретінде қарастырған. Лейбниц пен Буль өз уақытында "шама" мен "сан" категорияларының онтологиялануына қарсы шығып, математиканы кез келген нысанды, оның ішінде пайымдауды, зерттеуде қолдануға болатын дедуктивтік әдіс ретінде қарастырған.

Математика тек қана нақты білім саласы ретінде ғана алға шықпайды, ол сонымен бірге ғылыми танымның белгілі бір нысаны мән әдісі ретінде көрініс табады, ғылыми теориялардың құрылуына жағдай жасайды. Математиканы зерттеудің нақты әдісі ретінде қарастыру диалектикалық және математикалық әдістердің бір-бірімен қарым-қатынасы мәселесін қояды.

Диалектикалық әдістің арнаулы ғылымдардың әдістерімен арақатынасы туралы сөз болғанда, әдетте, диалектикалық әдістің жалпылама сипаттамасына, оның бірі қалмастан барлық шындық құбылыстарын зерттеуде қолданымдылығына ерекше зейін қойылады және бұдан оның арнаулы ғылымдардың әдістерімен салыстырғандағы ерекшелік белгілері аңғарылады. Дегенмен ғылымдарды математикаландыру тәжірибесі көрсеткеніндей математикалық әдіс те өзінің қамту аясы бойынша бәрін сыйдыра алады.

Сондықтан "Математикалық әдістің қолдану саласы ұстындық тұрғыдан шексіз: қозғалыстың барлық түрі математикамен зерттеле алады" , - деп жазған академик А.Н.Колмогоровпен толығымен келісуге болады. Түптеп келгенде, математикалық әдістерді қолдануға болмайтын білім саласын көрсету талпыныстары ешқандай нәтиже бермейді.

Кейде диалектикалық әдістің математикалық әдістен ерекшелігін жалпылық бағыты бойынша анықтау талпыныстары қолға алынады. Мысалы, Н.М.Дмитриенко математикалық әдіс тек өзінің қызмет аясы бойынша бәрін қамтушы болып табылады, бірақ ол өзі әрекет ететін материалдық нысандардың барлық жақтарын толық қамтымайды деп есептейді. Ол бойынша, материалдық нысанның мәнін диалектика заңдары мен ерекше жеке ғылымдық заңдар құрайды екен. Ерекше емес жеке ғылымдық заңдар (оларға автор математикалық заңдарды да жатқызады), "осы нысанның тікелей мәнін құрастырмайды" .

В.С.Тюхтин математикалық түсініктер мен әдістердің тұтастығы шектеулі деп есептейді, өйткені "шындықтың сапалылық жағынан сан алуан салаларына қатысты есептердің барлық сыныбын тиімді шешуге болатын әмбебап әдістер жоқ".

Диалектика заңдарының жалпылылық сипаты мен математикалық әдістердің жалпылылық сипаты аралығында белгілі бір өзгешеліктер болуы әбден мүмкін. Бірақ біз, бұл бағытта математиканың философиядан елеулі айырмашылығын анықтауға болмайды деп есептейміз, мұның негізгі себебі - диалектикалық әдістің қолдану аясы бойынша жалпыға бірдейлігі сипаттамасы оның мәнін анықтау үшін тіпті де жеткіліксіз екендігінде. Қолдану ауқымы бойынша философияға барабар (немесе өте жақын) ғылыми мағлұмат алудың басқа салалары болу фактісінің өзі дәл осыны айғақтайды. Ф.Энгельс материалистік диалектикаға "сыртқы дүниенің де, адам ойының да қозғалысының жалпы заңдары туралы" ғылым деген анықтама бере отырып, бұл екі ортаның: болмыс пен ойлаудың дамуының заңдары ұқсас екендігін білдіреді деп түсіндіреді.

Егер қазіргі ғылымнан абсолюттік жалпылылығы күмән туғызбайтынды таңдайтын болсақ, онда ол ғылымның тіпті бүгінгі күні де болмас еді, тек қана кешегі күні болар еді, өйткені біз мұнымызбен әлі жалпыға бірдей емес, жеке күйдегі орнығушыны, пайда болушыны, келушіні көңілден таса қалдырар едік. Мұндай негізде жасалған философиялық әдіс революциялық әрекетті бола алмас еді.

Жалпыға бірдейлік әдістің о бастағы қасиеті емес. Ол ғылыми танымның қиын әрі ұзақ үдерісі барысында қалыптасып түзіледі. Математикалық әдіс танымның дамуында алғашында қарапайым рөл атқарған еді. Мысалы, ежелгі гректік физика физиканың да, математиканың да дамуының әлсіздігі салдарынан математикаландырылған емес-тін. Тіпті XIX ғасырдың өзінде жаратылыстануда, астрономия мен механиканы есептемегенде, математикалық әдістердің қолданылуы өте төменгі деңгейде болатын. Барлық ғылыми мағлұмат алу жүйесіндегі математикалық әдістердің жеңімпаз шеруі тек XX ғасырға тән.

Диалектикалық әдіс танымда жаңа ғылыми нәтижелерге қарай қозғалу құралы қызметін атқарады. Ол "адам ойының ақиқатқа қарай қозғалысы заңдарын" ашады. Математикалық әдісті де ғылыми мағлұмат алудың барлық салаларында қолдануға болады, бірақ, ол диалектикалық әдістен өзгеше, қарастырылатын нысандардың қозғалысындағы орнықтылық, тұрақтылық, жүйелілік жағдайларын зерттеуге көмектеседі.

Таным үдерісі барысында белгілі бір эвристикалық қызмет атқара отырып, математика сонымен бірге, ғылыми мағлұматтың даму заңдылықтарын түсіндіруді міндет етпейді.

"Ешқандай белгілі бір математикалық сұлба, - деп жазады А. Н. Колмогоров, - шын құбылыстардың барлық қырларын толық ашпайды; сондықтан нақтыны тану үдерісі әрқашанда екі беталыстың күресі аясында өрбиді: бір жағынан, зерттелетін құбылыстың нысанын белгілеу және осы нысанды логикалық талдау, екінші жағынан, анықталған нысанға сыйыстырылмайтын жағдайларды ашу және құбылысты толығырақ қамтитын әрі икемделгіш жаңа нысандарды қарастыруға көшу. Егер қандай да бip құбылыстар шеңберін зерттеудің барлық қиыншылықтары екінші беталысты іске асыруға келіп тірелсе, егер зерттеудің әрбір жаңа қадамы қарастыруға құбылыстың сапалы жағынан жаңа қырларын тартумен байланысты болса, онда математикалық әдіс кейінгі шепке шығады; бұл жағдайда, құбылыстардың барлық нақтылығының диалектикалық талдауы тек қана математикалық сұлбалаумен көлеңкеленуі мүмкін. Керісінше, егер зерттелетін құбылыстардың салыстырмалы түрдегі қарапайым және тұрақты формалары бұл құбылыстарды үлкен дәлдікпен және толық қамтыса, бірақ, ендігі жерде бұл бекітілген формалардың аумағында арнаулы математикалық зерттеуді, атап айтқанда, өзінің шешімдерін табу үшін арнаулы символдық жазуды және арнаулы алгоритмді қажет ететін жеткілікті түрде қиын әрі күрделі мәселелер туындайтын болса, онда біз математикалық тәсіл үстемдік ететін жағдайға тап боламыз".

Ешбір шектеусіз кез келген ғылым саласына математикалық әдістерді қолдану мүмкіншілігі оның қолдану шекарасының тіпті де жоқ екендігін білдірмейді. Математикаландыру шекарасы туралы тек қана бұл әдістің танымдағы рөлі мағынасында айтуға болады. Оның үстіне математикалық әдістер танымның басқа әдістерімен үйлесімді түрде қолданғанда ғана үлкен нәтиже береді. Таным үдерісі қандай да бір құбылысты формалдандыру есебімен шектелмейді, оған сондай-ақ, формалдандырылып қойылған жағдайларға қиюласпайтын мезеттерді анықтау және шындықты тереңірек бейнелейтін басқа да жағдайларға көшу де кіреді.

Б.Рассел математикалық әдістің табиғаты туралы пайымдай отырып, математика тек қана төмендегідей тұжырымдаулардан тұрады деген: "егер қандай да бір сөйлем не болса да бірдемеге қатысты рас болса, онда қандай да бір басқа сөйлем де әлгі не болса да бірдемеге қатысты рас болып табылады. Бірінші сөйлемнің дұрыстығы туралы мәселенің де, оған қатысты бұл сөйлем дұрыс болып табылатын не болса да бірдеме дегеннің езі немене екендігі мәселесінің де таза математикаға ешқандай қатысы жоқ...".

Мұның дұрыстығында күмән жоқ. Жаратылыстанушы математикаға белгілі бір алғышарттар бойынша қандай салдарлар күтуге болатындығын анықтау үшін жүгінеді. Математик, өзіне қойылған мәселені шеше отырып, өзінің қарауына берілген деректерді тексермейді. Математиктің құзырына "сыртқы" мәселелерді талқылау жатпайды, оның міндеті берілген шарттарды формальдік-логикалық тілде дәл бейнелеп, олардан қандай салдар шығаруға болатындығын анықтау. Ал бұл болса, кез келген математикалық зерттеудің сапалық шекарасы бар екендігін айғақтайды.

Егер А дегеніміз В болса, онда С-мыз D болып табылады. Негіз қабылданғанда ғана бұл қорытынды міндетті болады. Бірақ, А шындығында В болып табыла ма? "Таза математикада" мұндай сұрақ қою қабылданбаған, Дегенмен мәселе математикалық аппаратты ғылым мен техниканың нақты мәселелеріне қолдану туралы болғанда мұндай сұрақтарды қоюға да, олардың жауабын беруге де тура келеді. Нақты математикалық құрылымға қатысты қойылған "сыртқы" сұрақтарды елемеу кей жағдайда қателіктерге ұрындырады. Ракетаны орбитаға шығару үшін дұрыс есептеулерді К.Э.Циолковский жасаған. Ал қаншама есептеулер бұрыс болып шықты! Артур Кларк өзінің "Болашақ келбеті" атты кітабында (М., 1966) әйгілі канадалық астроном Кемпбелл туралы әңгімелейді. Кемпбелл 1941 жылы "Ракетаның Айға ұшуы" деп аталатын мақала жариялаған, онда ол есептеулерге арналған бірнеше беттен кейін орбитаға бір килограмм пайдалы жүкті жеткізу үшін ракетаның ұшу алдындағы салмағы бірнеше миллион тоннаға жету керек деген қорытындыға келеді. Осының негізінде Кемпбелл ракетаның Айға ұшуы бұдан жүз жыл бұрын теледидарды армандаумен салыстырғаннан да тым алшақ тұрар еді деп есептейді. Айта кететін жайт - оның қателігі есептеулерде емес, бастапқы шарттарда еді. Ол есептеулерге негіз етіп алған үдеу шамасының аздығы сондай, жанармайдың көп бөлігі төменгі биіктіктердегі Жердің тарту күшін жеңуге кетер еді. Бұл дегеніңіз, автомобильді есептегенде ол тежелген дөңгелектерімен қозғалуы тиіс деп ұйғарумен барабар, - деп қорытындылайды Кларк.

Физикалық байланыстылықты математикалық сипаттау мүмкіндігі, біріншіден, Ғалам жеке өмір сүретін элементтерге бөлшектеліне алады, екіншіден, бұл элементтер мен белгілі бір математикалық шамалар арасында бір мағыналы сәйкестік орнатылуы мүмкін деген болжамдарға сүйенеді. Бұл болжам он алтыншы ғасыр мен жиырмасыншы ғасырдың басы аралығындағы кезеңде математикалық талдаудың механика мен физикадағы үлкен жетістіктерінің салдары ретінде пайда болды.

Дегенмен "мұндай болжам бізге өте табиғи көрінгенмен... оның мағынасы жоқ екендігі күмәнсіз". Кванттық механикадағы ашылған жаңалықтар, бұл болжам классикалық заңдылықтар үшін ғана дұрыс екендігін көрсетті, ал кванттық теория саласында толқындық функция көмегімен құрылған математикалық сипаттама бір мағыналы сәйкестік емес, тек статистикалық сәйкестікке қол жеткіздіреді. "Кванттық теорияның қазіргі тұрпаты ғаламды дәл анықталған шамалардың (математикалық) ешқандай да ойлауға келетін түрімен бір мағыналы сәйкестікке келтіруге болмайтынын аңғартып отыр...". Бұл айтылғаннан шығаратын қорытындымыз: "кванттық теория өзінің философиялық негізінде классикалық теориямен салыстырғанда әлдеқайда математикалық емес, өйткені ол ғалам дәл анықталған математикалық жоспар бойынша құрылған деп есептемейді".

Бұл туралы А.Н.Колмогоров былай деп жазады: "Қазіргі кванттық физика терең әрі өзіндік математикалық аппараттың қолданылуына қарамастан классикалық физиканың кейбір салаларымен (классикалық термодинамика, электрлік теориясы т.б.) салыстырғанда әлдеқайда төмен дәрежеде математикалық әдістің үстемдік ету аясы ретінде қарастырылады".

Таным үдерісі барысында математикалық әдісті қолданудың шектеулі мүмкіндіктері туралы оны қоғамдық ғылымдар үшін қолдану барысында да ұмытпаған абзал. Қазіргі уақытта батыста әртүрлі математикалық әдістерді қолдану нәтижесінде, капиталистік қоғамның шаруашылық қызметін реттеуде орын алатын мәселелерді шешуге арналған әдебиеттер көптеп пайда болуда. Экономикалық ғылымның дамуындағы математиканың атқаратын рөлін ешбір төмендетпей-ақ, капиталистік экономиканы математикалық теорияландыру арқылы тиімді реттеудің бос қиялшылдық екендігін айқын сезіну керек, дұрысында экономикалық қатынастарды нақты өзгерту керектігі түсінікті.

Математикалық әдіске оның айқын қолданылу шекарасы тән және оның танымдағы рөлін асыра дәріптеу түңілушіліктен басқа ештеңеге әкеп соқпайды.

Қазіргі ғылымдар жүйесіндегі математика рөлінің өзгеруі

Математика мен оның әдістері ғылыми зерттеулерде бұрыннан және кеңінен қолданылып келеді. Бірақ, математиканы түрліше қолдануға болады. Мысалы, соңғы уақытта пайда болған жаңа ғылыми пән - ғылымның дамуының жалпы заңдылықтарын зерттейтін, ғылым туралы ғылым немесе ғылымтану да математикалық әдістерді қолданады, бірақ ол әлі нақты эмпирикалық деректерден математикалық нысанда белгілеуге өту деп сипаттама беруге болатын кезеңнен шыға қойған жоқ.

Бақылау мен тәжірибенің деректерін белгілеудің және реттеудің ең көп тараған әрі қарапайым тәсілі - зерттелетін нысанды өлшеу және осы өлшемдердің негізінде кестелер мен функциялар графигін құрастыру болып табылады. Кестелер мен графиктерді талдау зерттеушіні айнымалы шамалар арасында орын алған тәуелділік қандай да бір формула көмегімен өрнектеуге келетіндігі туралы ойға әкелуі мүмкін, бұл математикалық әдісті бұдан да кең ауқымда қолдануға болатындықты дәлелдейді, өйткені, мысалы, математикалық талдаудың аппараты бірінші кезекте аналитикалық жолмен білдіріле алатын тәуелділіктерді зерттеуге бейімделген. Графиктер мен формулалар белгілі бір ғылымның мәліметтерін мазмұндау кезінде үлкен айқындықты, көрнекіліктікті және нандырарлықты қамтамасыз етеді.

Мысалы, ғылымтануда өте үлкен статистикалық материал негізінде ғылым ауқымының өсуі экспоненттік заң бойынша жүретіндігі көрсетілген. Бұл заңның аналитикалық өрнектелуі A = bе" формуласымен көрсетіледі, мұндағы A - ғылыми мағлұмат жиынтығы, B - есеп басындағы ғылыми мағлұмат жиынтығы, е - натурал логарифмдер негізі, t -уақыт, k - біршама тұрақты еселеуіш (коэффициент). Сондай-ақ, ғылыми жарияланымдардың авторларының жалпы саны мен ғылыми өнімнің көпшілік бөлігін беретін авторлардың саны арасындағы арақатынас анықталған (егер авторлардың жалпы саны п болатын болса, ғылыми мақалалардың 50 пайыздан астамы "п автордың үлесіне келеді) т.б.

Осындай теңдеулерді құрастыру мен олардың еселеуіштерін табу көп жағдайда едәуір күрделі жұмыс болып табылады. Бұл істің негізгі қиындығы - барлық эксперименттік мәліметтерді өрнектеуге мүмкіндік беретін, сонымен бірге, барынша қарапайым болып табылатын формуланы анықтау. Ең тиімді формуланы сұрыптап алу үшін зерттеушінің қарамағында әдетте әр алуан функциялардың көптеген графигі болады. Эмпирикалық талдау нәтижесінде алынған графикті қолда бар графикпен салыстыра отырып ең қажет теңдеуді таңдап алуға болады, содан кейін шешілетін мәселеге сәйкес алынған коэффициенттерді іріктеу арқылы оны өзгертуге және айқындауға болады.

Тәжірибелік мәліметтер арасындағы байланысты бейнелейтін теңдеуді теориялық жолмен де іздеп табуға болады, ал оның кейбір еселеуіштері тәжірибеден алынуы мүмкін. Мысалы, М.М.Карпов ғылымның үдемелі дамуы заңының аналитикалық өрнегін Энгельстің ғылым алға қарай өзінің алдындағы ұрпақтан мұралық жолмен алған білімнің массасына өлшемдес жүреді деген қағидасына сүйене отырып алған. Мұндағы k еселеуіші, ғылыми зерттеулердің жиынтығы орташа есеппен әрбір он жылда екі есеге өседі деген көп жылдық зерттеулермен расталған шарттан алынды. Олай болатын болса, k=0,07, сөйтіп заң біржола мынадай түрге келеді: A = be0,07' , мұның өзінде k мөлшерінің әмбебап шамасы жоқ екендігін айту керек, ол әртүрлі дәуірлер мен мемлекеттер үшін түрліше болып келеді8.

Эмпирикалық мәліметтерді математикалық өңдеу - материалдық құбылыстарды сандық жағынан танудың маңызды буыны. Бірақ, математика - тек қана қолайлы және тиімді аспап немесе әртүрлі нақты теорияларды суреттеудің символдық құралы емес. Математиканың рөлі ол қолданылатын ғылымдарда "қызметшінің" қарапайым жұмысына ғана саймайды. Математика әртүрлі есептеулер арқылы алынуы қиын, кейде тіпті басқа жолмен алынуы мүмкін емес арақатынастардың математикалық формулаларын тұжырымдауға мүмкіндік береді. Маркс өзінің "Математикалық қолжазбаларында" әдістегі төңкеріс нәтижесінде математика танымдағы өзінің рөлін өзгерткенін көрсетті, Математика, нысанның көмегінсіз, символдық нысандардағы ақиқатты шегендеу тәсілінен әлі табылмаған, белгісіз нәрсені табу әдісіне айналуда.

Ғылымды математикаландыру сөзсіз осылай, әдістегі төңкеріске алып келеді, бұл жағдайда нақты тәжірибелік мәліметтерден математикалық формулаға емес, математикалық нысандардан олардың нақты баламаларына (эквиваленттеріңе) қарай жүреді, Егер бірінші кезеңде математика математикалық емес жолмен алынған (немесе түптеп келгенде алынуы мүмкін) мәліметтерді рәсімдеуші рөлін атқаратын болса, рөлдер ауысатын екінші кезеңде, математика түсіндірілуі әлі де іздеуді қажет ететін жаңа теориялардың қалыптасуына белсенді қатысушы бастама ретінде шығады. Бұл деңгейде қарастырылатын математика ақпаратты өңдеу үшін қолданылатын жай ғана құрал-сайман емес, ол қандай да болсын бір құбылысты математикалық талдауға кіріспестен бұрын өздерінің бар болуы туралы күдік те туғызбаған заңдылықтарды тану әдісі. Математика зерттеудің көмекші құралынан оның тең құқылы, күнделікті қолданылатын және көп жағдайда жалғыз пәрменді құралына айналуда.

Математиканың ғылымдағы рөлінің өзгеруіне байланысты туындайтын мұндай төңкерістер біздің көз алдымызда ұдайы жүріп жатады. Егер бұрынғы кездері математиканың химия, биология, тіл білімі, экономика сияқты ғылымдардағы рөлі негізінен эмпирикалық мәліметтерді өңдеуде статистикалық әдістерді қолдануға сайыса, ендігі жерде мәселе бұл ғылымдар зерттейтін негізгі нысандардың құрылымын талдауға математикалық жағынан келу және зерттелуші құбылыстың математикалық үлгілерін құрастыру туралы болып отыр. Тіпті математикадан тым алшақ жатқан сипаттамалық ғылым эволюциялық биологияның өзінде соңғы жылдары дедуктивтік математикаландырылған үлгілерді құрастырудың сәтті әрекеттері жасалды. Ю.В.Петров тірі жүйелердің өзгеру бағыттары туралы ілімнің аксиоматикалық теориясын жасады . Бұл әдістердің көмегімен эволюциялық үдерістердің бірқатар қызықты қасиеттерін эмпирикалық жолмен емес, аксиомадан қорытындылау арқылы, яғни қазіргі математикадағы теоремалардың дәлелденуі сияқты анықтау мүмкіндігі ашылып отыр.

Математиканы толық қуатында қолданудың арқасында ғана экономистер саяси экономияның түбегейлі: социалистік кеңейтілген ұдайы өндіріс, халық шаруашылығының балансын құру және талдау, баға қалыптасу механизмі т.б. мәселелерін іргелі талдауға кірісе алды.

Осы орайда математиканың экономикалық ғылымдағы рөлі туралы мәселе бойынша қазіргі кезде бірауыздылық жоқ екендігін айта кету керек. Экономикалық құбылыстарды зерттеуде математикалық әдістерді қолданудың қажеттілігі мен мүмкіншілігі ешкімде дерлік қарсылық тудырмайды. Дегенмен экономикада көп жағдайда математикаға тек қана иллюстрациялық рөл жүктеледі, ал оның экономикалық талдаудың ажырамас бөлігі ретіндегі, ашылуы математикасыз қиыншылық туғызатын немесе тіпті мүмкін болмайтын жаңа заңдылықтарды танудың тәсілі ретіндегі орны кей кезде теріске шығарылады. Мұның, әсіресе, саяси экономия саласындағы зерттеулерге қатысы көп. Мысалы, Л.С.Кудрявцев поляк экономисі Б.Минцті математиканы экономикалық мәселелерді танудың әдісі ретінде қарастырғаны үшін сынға алды. А.С-.Кудрявцевтің пікірінше, "математика саяси экономиялық мәселелерді танудың әдісі бола ала ма, жоқ әлде бола алмай ма" деген сұраққа ол жауапты тек тұрпайы саяси экономия өкілдері береді екен. Социалистік елдердің экономистері бұл сұраққа тек теріс жауап береді-міс9.

Математиканы тек басқа, математикалық емес жолмен табылған ғылыми мағлұматтарды мазмұндаудың тәсілі ретінде қарастыру - бұл дегеніңіз оның танымдағы орнын төмендету, математикалық әдістің зерттеушінің қарауына беретін барлық артықшылықтарын пайдаланбау. Бұл айтылғандар саяси экономияға да қатысты. Басқа ғылымдардағы сияқты онда да математика жаңа, бұрын белгісіз болып келген ғылыми мағлұматты алуға пайдаланыла алады.

Маркс математиканың экономикалық танымдағы эвристикалық рөлін мойындаған. Өндірістің капиталистік тәсілін зерттей отырып, ол жаңа деректерді табу тәсілі ретінде ұдайы математикаға арқа сүйеген. 1871 жылдың 31 мамырында Энгельске жазған хатында ол бағаның, пайыздың т.б. қозғалу қисығынан "математикалық жолмен" "дағдарыстың басты заңдарын" шығару мүмкіншілігі туралы айтқан. Энгельске 1868 жылы 8 қаңтарда жазған хатында Маркс өзінің еңбегінде Дюрингтің көңілінен тыс қалған бірқатар жағдайларға сілтей отырып, олардың ішінде өзінің (Маркстің) мақаласында "түңғыш рет жалақы оның артында тұрған қатынастар көрінісінің иррационалды нысаны ретінде берілгенін... (маған жоғары математикада мұндай формулалардың жиі кездесетіндігі көмектесті) айтады. "Капиталдың" бірінші томының он бесінші тарауында Маркс қосымша құн, жұмыс күшінің бағасы, еңбек өнімділігі, еңбек қарқындылығы және жұмыс күнінің ұзақтығы арасындағы байланысты анықтайтын заңдардың математикалық тұжырымдамасы мен зерттелуін келтіреді. Капитализмнің негізгі экономикалық заңы -қосымша құн заңын нақтылай отырып Маркс математикалық жолмен қосымша құн жиынтығының үш заңын шығарады .

Кеңес экономистері де социалистік экономияның қызмет ету заңдылықтарын зерттегенде жаңа ережелерді шығару және негіздеу үшін математиканы қолданады. Мысалы, академик В.С.Немчинов математика көмегімен К.Маркстің ұдайы өндіріс сұлбасынан кеңейтілген ұдайы өндірістің теңдестірілу коэффициентін шығарды. Математиканың эвристикалық қызметі социалистік экономиканы үйлесімді жоспарлау үлгісін жасағанда да көрініс тапты.

Математиканың ғылымдағы рөлінің өзгеруін әсіресе физика мысалынан жақсы көруге болады. Математиканың алғашқы кезеңдегі физикадағы рөлін А.Пуанкаре айқын көрсетті. Бұл туралы Пуанкаренің өзінен артық басқа біреудің айта алуы күмәнді болғандықтан біз оның сөзін толығымен келтірмекпіз: "Мен өзіме ғылымды кітап қоры үзіліссіз көбеюі тиіс, бірақ кітапханашысының кітап сатып алу кредиті жеткіліксіз кітапханамен салыстыруға ерік берейін; ол оны босқа жұмсап алмауға тырысуы тиіс. Дәл осылай сатып алу міндеті тәжірибелік физикада да жатыр делік, яғни кітапхана қорын сол ғана байыта алады. Математикалық физикаға келер болсақ, оның міндетін кітаптардың тізімдемесін (каталогын) жүргізумен салыстыруға болады. Егер тізімдеме жақсы ойластырылса, бұдан кітапхана қоры байымайды, бірақ оқырманға оның қазынасын пайдалану әлдеқайда жеңіл болады. Екінші жағынан, тізімдеме кітапханашыға оның жинақтарындағы .. ол қылықтарды көрсете отырып берілген кредиттерді ұтымды пайдалануға көмектеседі; ал бұл олардың ылғи да жетіспеушілігіне байланысты өте маңызды болып табылады.

Сонымен, математикалық физиканың маңызы міне осында. Оның, талдап қорытуы нәтижесі ғылым өнімділігінің артылуына алып келуі тиіс".

Физиканың қазіргі даму кезеңі математиканың бұрынғы қызметін жоққа шығармастан, оның физикадағы орнының едәуір кеңеюіне алып келді, оның рөлі енді көп жағдайда тек қана қызметтік емес. Осы орайда американ физигі Ф.Дайсон былай деп жазады: "Физика үшін математика өзінің күшімен кез келген құбылысты сандық жағынан сипаттай алатын құрал-сайман ғана емес, сонымен бірге жаңа теорияларға негіз болып табылатын түсініктер мен ұстанымдардың басты көзі".

Егер классикалық физика бұрынғы кездері белгілі бір математикалық шамалардың физикалық денелер мен үдерістерге қатысын анықтаумен айналысып, одан кейін оларды байланыстыратын теңдеулерді іздестіріп физикалық заңдылықтарды көрсетсе, қазіргі заманғы теориялық физика математикалық белгілердің көмегімен ең алдымен теңдеулер жүйесін құрастырып алады, тек содан кейін оларды физикалық тұрғыдан талдап береді. Қазіргі заманғы теориялық физикаға оның ең алдымен "олардың тұтас немесе бір бөлігі нені білдіретіндігі туралы алдын ала тіпті де ештеңе белгісіз шамалармен іс жүргізетін математикалық аппаратты тауып алуға ұмтылуы" тән.

Математиканың бұрындары көмекші аппарат құралы ретінде пайдаланылған бөлімдерінің өзі уақыт өте келе қандай да бір физикалық теорияда маңызды рөл атқара бастайды. Соңғы жылдары пайда болған, бірыңғай симметрия теориясы деп аталатын элементар бөлшектердің жаңа теориясы алдыңғы шепке математиканың әдеттегі кванттық теорияда қосалқы, қызмет етуші ролін атқарған бөлімдерін шығарды. Бұл жаңа теорияның негізін біртұтастық тобы деп аталып кеткен өзгертулер тобы немесе SU, тобы құрайды. Мұнда топтар мен ұғымдар теңдеулерді зерттеудің құралы ретінде шығып отырған жоқ, өйткені олар түптеп келгенде онсыз да шешімін табады, бірақ, тұтас теорияны құрудың түбегейлі негізі ретінде шығып отыр.

Математиканың ғылымдағы рөлінің өзгеруі табиғат зерттеушілері үшін үйреншікті болып табылатын таным үдерісі туралы түсініктеріне күмәншілікпен қарауға алып келіп отыр. Бұл түсінік жалпы және тұтасымен алғанда тікелей бақылауға азды-көпті қол жетімді құбылыстармен жұмыс істейтін зерттеушілерде стихиялы түрде қалыптасты. Табиғат зерттеушісі үшін нысан оған тәжірибе барысында берілгендігі, ол оны сезетіндігі, онымен тәжірибе жүргізе алатындығы және осылардың негізінде жалпы тұжырымға келе алатындығы айқын еді. Математика қызметі тәжірибе жолымен алынған мәліметтерді өңдеуге ғана саятын. Математика таным үдерісіне, ғылыми мағлұмат алынып болғаннан кейін, бұл мағлұматты рәсімдеу, оны символдық нысандармен белгілеу, сондай-ақ қатаң сандық салдарларын есептеу үшін қосылатын.

Осы заман физикасының абстрактылы сипатының күшеюі және оның салдарынан логикалық-математикалық аппаратты кеңінен қолдану физиканың жаңа мәліметтерді таза математика негізінде алу мүмкіншілігіне әкелді. Осы кезге дейін ешбір экспериментші тікелей жұмыс істемеген физикалық шынайылықтың жосығы туралы түсінік математикалық теңдеулерді шешу негізінде қалыптаса бастады. Әртүрлі физикалық теорияларда қолданылатын математиканың тиісті бөлімдері бұл теориялардан тәуелсіз және олар құрылғанға дейін де пайда болатын, Дегенмен олардың қолданылуы бұл физикалық теориялардың құрылуының қажетті шарты болып табылды. Табиғат заңдарының, олардың физикалық мазмұны мен маңызы мәлім болғанша, "математикалық қаламның ұшында" ашылуы жиі ұшыраса бастады. Мұның классикалық мысалы ретінде позитронның ашылымын келтіруге болады. Микро әлемдегі бөлшектердің коп жағдайда жарық жылдамдығына жуық жылдамдықпен қозғалатыны белгілі, ал Шредингер теңдеуі жарық жылдамдығымен салыстырғанда әлдеқайда аз жылдамдықпен қозғалатын бөлшектерге ғана қатысты қолданылатындықтан, бұл теңдеудің кванттық механикадағы қолданылу аясы шектеулі екендігі аян болды. Осы жағдайда, Дирак 1928 жылы, Шредингер теңдеуінің релятивистік қорытындысын тұжырымдады. Бұл теңдеудің шешімі квадрат түбірге саятындығы анықталды, ал түбір оң немесе теріс белгілі болатындығы мәлім. Бұл электрондық басқа, онымен массасы, спині, тағы басқа қасиеттері ұқсас, бірақ зарядының белгісі бойынша оған қарама-қарсы тағы бір бөлшектің бар екендігін болжауға негіз болды. Позитронның нақты өмір сүруін Андерсон тек 1932 жылы ашты. Мұнан былай позитрон сияқты, бөлшектердің барлығының дерлік антибөлшектері табылды.

Математикалық әдістердің атомдық физиканың кейбір сапалық әдістерімен үйлестірілуі Ли мен Янгке әлсіз өзара әрекетте жұптылықтың сақталмауын алдын ала болжауға мүмкіндік берді. Физика тарихы бұдан басқа да, математиканың көптеген ашылымдарды алдын ала теориялық болжауға мүмкіндік берген мысалдарды біледі. Бұл құбылыс, әсіресе, талайдан бері идеалистік алыпсатарлықтың тақырыбы болып келетіндіктен, немесе ең жақсы деген жағдайдың өзінде абыржушылық пен түсініспеушілік тудыратындықтан, философиялық ұғынулығын қажет етеді. Гейзенберг, математиканың шындығында орасан зор эвристикалық рөлін асыра мадақтай отырып, бірақ оның нақты негізін көре алмағандықтан, "қазіргі физика өз заманында Платон мен пифагоршылдар жүрген сара жолмен алға келеді" деген қорытынды шығарады. Ұжымдық автор Ы.Бурбаки, "экспериментальдік әлем мен математикалық әлемнің өзара қатынасы" туралы пайымдай келіп, "Экспериментальдік құбылыстар мен математикалық құрылымдар арасында тығыз байланыстың бар екендігі - қазіргі физиканың жуырдағы мүлде күтілмеген жағдайдағы ашылымдарымен дәлелденді, бірақ мұның тереңдегі себептері бізге тіпті де мәлім емес... және, мүмкін, біз оларды ешқашан біле алмайтын да шығармыз", - деп жазады.





Өз заманы ғылымының философиясы болуға талпынған махизм, математиканың ғылымдағы бұл жаңа рөлін түсінуге және ұғынуға қабілетсіз болып шықты. Сонымен бірге, бұл құбылысты ескі, Маркске дейінгі матерализмнің көзқарасы тұрғысынан да түсіндіру мүмкін емес еді, мұның салдарынан ақыл-парасат табиғатқа өзінің заңдарын өкім ететіндігі туралы идеалистік идеялар туындаған.

Математикалық алдын ала сезу феноменін теориялық негіздеудің бірі - түр мен мазмұнның параллельдік ұстыны болып табылады. Бұл принцип бойынша, біріншіден, белгілік түрдің әрбір элементіне мазмұнның нақты бір субстанциалды элементі сәйкес келеді және, екіншіден, белгілік түрдің элементтерінің байланыс тәсілі мазмұнның элементтерінің байланыс тәсіліне сәйкес келеді. Сондықтан, тек қана белгілік түрдің жазықтығында қозғала отырып (мазмұн элементтеріне арнаулы талдау жүргізбей-ақ), біз мазмұнның, белгілік түрдің құрылысына қатысты изоморфты болатын, нақты бір фрагментін қайта жаңғыртамыз10.

Дегенмен математикалық құрылымдар өз бетінше, түсіндіріліп берілгенше, сипатталып отырылған шындық фрагменті туралы әлі ештеңе айта алмайды. Олар алуан түрлі мазмұнмен толыға алатын әлдебір әмбебап түр ретінде көрініс табады. Мысалы, қайталана беретін бір теңдеумен жылу ағынын да, электрөткізгіштік үдерістерін де, шығу тегі әртүрлі диффузиялық үдерістерді де сипаттауға болады. Танымал кеңес физигі Е.Л.Фейнберг Л.И.Мандельштамға сілтей отырып "Кез келген физикалық теория бір-бірін толықтыратын екі бөліктен тұрады, - дейді. Бірінші бөлігі - белгілі бір математикалық символдар арасындағы арақатынастарды айқындаушы теорияның теңдеулері. Екінші бөлігі - бұл символдардың физикалық дүниемен байланысы. Кейінгі бөлігінсіз "теория жай ғана бос қиял". Алғашқы бөлігінсіз "тіпті теорияның өзі болмайды". Аталған екінші бөліктің мағынасы, мәні теория игерілгеннен кейін көп жағдайда ұмытылып кетеді"11.

Параллельдік ұстанымы белгілік түрлердің қызмет істеу заңдарының салыстырмалы дербестігін ескермейді. Математикалық құрылымды арнаулы мазмұндық талдаусыз тікелей табиғатқа проекциялай отырып біз абайсыз қателікке ұрынуымыз мүмкін.

Дюрингті, оның уақыт пен кеңістік өрісінде әлемнің бастамасының бар екендігін мойындағаны үшін сынай отырып, Ф.Энгельс бұл елес біршама бастамаға негізделетін сандық қатарларға сүйеніп іс қылу әрекетінсіз мүмкін бола қоймас еді дейді. "Бірақ математиканың идеалдық қажеттілігі шынайы әлем үшін мәжбүрлейтін заң болудан тым алшақ жатыр". Болмыс математиканың логикалық қажеттілігімен санасуға тіпті де міндетті емес. Теориялық-көпше геометрияда Хаусдорфтың теоремасы бар, онда сфераны радиусы дәл осындай екі сфера құрастыруға болатындай саны шектеулі бөліктерге бөлуге болатыны айтылады. Бірақ, бұл теоремаға ешқандай нақты мағына беруге болмайды. Математика көп өлшемді және шексіз өлшемді кеңістіктерді қарастырады, дегенмен бұдан шынайы кеңістік те тап осындай деген қорытынды шығару дұрыс емес. Физикада уақыт инверсиясы (айналуы) деген ұғым енгізілген, бірақ ол тек есептеу тәсілі ретінде қолданылады, сондықтан оған онтологиялық, яғни уақыт объективтік ақиқатта шынында кері жүреді екен деген мағына берудің қажеттілігі жоқ. Бұл жайында Эйнштейн былай деген: Формулаларда t қарпімен белгіленетін уақыт әрине теңдеулерге терістік белгісімен енуі мүмкін, бұл уақытты кері бағытта есептеуге мүмкіншілік береді. Бірақ біз бұл жерде тек есептеудің бір өзімен ғана істес болып отырмыз, бұдан уақыттың өзі де теріс болып кетуі мүмкін деген ешбір қорытынды жасауға болмайды. Жаңсақтық түбірі осында жатыр: мұнда есептеу тәсілі ретінде рұқсат етілетін, тіпті қажет болып табылатын мен шындығында мүмкін болып табылатынның араласып кетуі орын алған"12.

Математикалық мүмкінді шынайы өмір сүретінмен теңдестіру кезінде Спинозаны кездейсоқтықтың объективтік сипатын теріске шығаруға, сөйтіп табиғат уақыт өрісінде дамымайды деп тұжырым жасауға алып келген.

Дегенмен егер математикалық құрылымдар ойлаудың шынайы болмыстан іздейтіні болып табылмаса, егер шындық В.Гейзенберг "атомдық құрылымның соңғы негізі математикалық заң - математикалық симметрия болып табылады" деп мәлімдеуі арқылы пайымдайтындай математикалық сұлбаның үлгісі бойынша құрастырылмаған болса, онда олардың танымдағы атқаратын қызметі қандай?

Түзу сызықтар, топтар, жиынтық, жазықтық, құрылымдар, сандар, тағы басқа осылар сияқты математикалық нысандардың жоқ болуынан ешқандай келіп-кетер зиян жоқ. Дегенмен бұл зиянсыз адам бұларсыз, ақиқатында ешқашан жүзеге асырылмайтын құралымдарсыз, әбден шынайы заттарды көре алмайтындығынан емес. Шындық біз үшін субъективті түрде тек адами категориялармен "өңделген" болса ғана ұғынарлық болады. Біз уақытты ғасырларға, жылдарға, сағаттар мен минуттарға бөлеміз, ал шындығында минут та, ғасыр да жоқ. Бірақ, бұл түсініктерсіз біз уақыт өрісін қалайша бағдарлай алатын едік? Дәл осыны кеңістік туралы да айтуға болады. Адам өзіне мұндай "өлшемдер" жасап алмаса, ол сөздің дәлме-дәл мағынасында өзіне төгіле кеткен сезімдік әсер астында тұншығып қалар еді. Кеңістік пен уақыт адамға, әрине, объективті түрде сезінілер еді (жануарларға сезінілетіндей), бірақ субъективті түрде адамның оларды игеруі күмәнді болар еді.

Таным еш жерде және еш уақытта жай ғана деректен туған емес. Шынайы деректерді тек оларды қарастырудың дұрыс ыңғайын табу, "көрудің" қандай да бір тиімді тәсілін меңгеру арқылы көруге болады. Деректер ғалым үшін ауаға тең, бірақ баста идея болмаса, И.П.Павлов айтқандай, ешқандай деректі көре алмайсың. Ньютон бүкіләлемдік тартылыс заңын оның басына алма жемісі құлап түскеннен кейін ғана ашқан деп айтылып жүр. Біздің де басымызға сондай "алмалар" жиі құлап жатады, дегенмен біз соншалықты жиі ашылымдар жасап отырған жоқпыз, мұның себебі - бізге көп жағдайда бұл деректерді "көру" ептілігі жетіспей жатады. Тым болмағанда позитронды ашу мысалын алайық. Позитрон математикалық ашылымына дейін, оған тән көріністері бойынша едәуір уақыт бұрын бақыланған, бірақ бұл шынайы физикалық бөлшек екендігі туралы ешкімнің ойына да кірмепті. Тек математикалық айла-амалдар оны болжауға мүмкіндік бергеннен кейін ғана ол ақырында шынымен ашылды. Басқа да ядролық бөлшектер болжанғанда математиканың рөлі үлкен болды.

XVII ғасырдағы механика заңдарының, бүкіләлемдік тартылыс заңының ашылуы, XVIII ғасырдың басында толқындардың таралуы мен жылудың берілісі заңдарының ашылуы дифференциалдық және интегралдық есептеудің пайда болуы нәтижесінде туған дүниеге жаңа көзқарастың, жаңа дүниетанымның шығуы салдары еді. Жылдамдық пен үдеу туралы, туынды мен интеграл туралы жаңа математикалық түсініктер ғана бұл құбылыстардың үлгілерін құрастыру мүмкіншілігін қамтамасыз етті.

Салыстырмалық теориясы тек евклидтік емес геометрияның жасалуынан кейін ғана пайда болуы мүмкін еді. А.Эйнштейннің өзі геометрияның бұдан бұрынғы дамуынсыз салыстырмалық теориясын ашылуы неғайбыл екендігін мойындаған.

Математиканың эвристикалық функциясы әдістегі төңкеріс нәтижесінде орын алатын танымдағы белгілердің рөлінің өзгеруіне негізделеді. Тікелей аңдауға қолжетімді материалдық нысандар ретінде белгілі бір дербестік ала отырып олар шығармашылық зерттеудің таптырмайтын құралына айналады. Мысалы, Карно бұл тұрғыда, былай деп жазған: "Математикалық белгілер тек қана ойды қағазға түсіру, оны бейнелеу және бекіту құралы емес, жоқ, олар ойдың өзіне тікелей әсер етеді, олар ойды белгілі бір дәрежеде бағыттайды, кейде мүлтіксіз жаңа ақиқаттарға жету үшін оларды баршаға таныс, өте қарапайым ережелер бойынша қағаз бетінде жылжытып қойса болғаны".

Белгілік жүйелердің бұл "екінші" рөлін байқаған Э.Сепир мен Б. Уорф оларды табиғи тілдер негізінде өте айқын сипаттаған. Э. Сепир "біз тілдің көмегіне сүйенбей-ақ шындықты толығымен сезіне аламыз деп жорамалдау қате болар еді" деген сөздерді айтқанда ол тілдің танымдық әрекеттің нәтижелерін бекіту құралы, біздің ойымызды заттандыру тәсілі ретіндегі үйреншікті қызметі туралы сөз қозғап отырған жоқ (тілді бұлай түсінуді ол аңғырттық деп атайды), ол бұнысымен тілдің әлемге деген біздің танымдық және тәжірибелік қатынасымызды бағыттайтын әрі детерминдейтін (анықтайтын) пәрменді нысан ретіндегі рөліне баса назар аудартып отыр. Э.Сепир бұл жағынан алғанда тіл белгілі бip формалдық ережелерге сәйкес тәжірибенің ықтимал элементтерін алдын ала білуге мүмкіндік беретін математикалық жүйені еске салатындығын турасынан айтады.

Э.Сепирдің бұл ойларын Б.Уорф былай деп тереңдетеді: "...кез келген тілдің тілдік жүйесінің негізі (басқа сөзбен айтқанда грамматикасы) ойды жай ғана жаңғырту аспабы емес. Керісінше, грамматиканың өзі ой қалыптастырады, жеке адамның ой әрекетінің бағдарламасы әрі нұсқаушысы, оның алатын әсерлерінің талдау және синтездеу құралы болып табылады".

Қазіргі заман ғылымындағы математиканың эвристикалық рөлі математиканың зерттеушіге нақты деректерді қарастырудың белгілі бір ұтымды жолын ұсынуға, оларды "көрудің" белгілі бір тәсілімен қамтамасыз етуге негізделген. Математика сол не басқа бір құбылыстарды жорамалдап іздестіруді, мақсаттылықты зерттеумен, соған сәйкес экспериментті жоспарлаумен және жасаумен т.с.с. ауыстыруға мүмкіндік береді.

Сонымен бірге ғылымда математиканың жағымды рөл атқаруымен қатар жағымсыз қызмет де атқаруы мүмкін екендігін естен шығармау керек. Зерттеушіге белгілі бір дүниетанымды күштеп таңып оның санасын айқын бір математикалық сұлбаның билеп алуы жиі кездесетін жағдай. Егер бұл дүниетаным мазмұнды талдаумен толықтырылмаса ол ғылым дамуына тежеу болады. Барлық аспан денелері сфералар мен шеңберлер бойынша қозғалады деген Аристотель мен Птоломейдің геоцентрлік жүйе туралы идеялары біздің дәуірімізге дейінгі 250 жыл мен біздің дәуіріміздің 1500 жылдары аралығында ғылымды толығымен дерлік торлап тастады. Бұл тоқырау көптеген себептермен түсіндіріледі, дегенмен бұл жүйенің көпшілікке таралғандығының басты себебі "сфералар мен шеңберлер ғана эстетикалық қанағаттанушылық алып келеді деген алдамшы математикалық ішкі түйсік (интуиция) болған'" деп айтқан Ф.Дайсонмен келіспеске болмас. Тіпті, 1596 жылы өзінің Күн жүйесінің үлгісін жариялаған Кеплер, өзінің теориясы сол заманғы бақылаулармен қарама-қайшы келетіндігін біле отырып, оны евклидтік геометрияның бес дұрыс көпжағына негіздеген. Тек күмәнданумен өткен көп жылдардан кейін ғана ол өзінің консерватизмін еңсере біліп, Птоломейдің эпициклдер жүйесінің орнына эллипстер жүйесін қарастыруға бел байлады.

Егер мәселені Кант өзіне елестеткендей, таным субъектінің таным үдерісі басталғанға дейінгі озбырлығы бойынша, өз әрекеті ретімен кейбір ойлау құралдарын қолдану деп қоятын болсақ, онда таным мүмкіндігі түсіндірілусіз қалар еді. Егер оларды сыртқы дүниенің детерминдеуіне ұшыраған деп көрсетсек, онда бұл мәселе қайтадан алдымыздан шығар еді: танымдық әрекетті бастау үшін кейбір танымдық құрал-сайманымыз -түсініктер, идеялар т.б. қолымызда болу керек, оларсыз, Гегель айтқандай, біздің алдымызда қараңғылық түнеріп тұрар еді, ал ондағы мысықтың бәрі сүр түсті екендігі белгілі. Бірақ, бұл танымдық саймандар қайдан алынды? Басқа танымдық саймандар көмегімен бе? Ал ол басқалар ше? Декарт о бастан танушы субъектінің парасатына саятын, туа біткен идеяларды постулат етіп алудан басқа ештеме таба алмады.

Бұл мәселені Спиноза түбегейлі басқа, материалистік ұстаным негізінде шешеді. "Мұнда іс материалдық құралдардағыдай болып тұр... онда да осылай пайымдауға болар еді. Темір соғу үшін балға керек, ал балға болу үшін оны алдымен жасау керек; бұл жұмыс үшін басқа балға және басқа жұмыс құралдары керек; ал олар қолда болу үшін дәл осылай басқа құралдар керек, осылай шексіз жалғаса береді; сонымен, ақыр аяғында біреу адамдардың темірді соғуға ешқандай мүмкіндігі жоқ екендігін дәлелдеуге тырыса алар еді. Бірақ, адамдар о бастан табиғи құралдармен үлкен қиындықпен әрі жетілмеген болса да кейбір ең жеңіл заттарды жасап, ал оларды жасағаннан кейін, олардан қиынырақ, бірақ жеңілдеу еңбекпен әрі біршама жетілдіріп басқаларын жасады, сөйтіп біртіндеп қарапайым жұмыстардан құралдарға ауысты, ол құралдардан басқа жұмыстарға және құралдарға ауысып, ең соңында азғана еңбекпен көп және өте ауырды жасайтын дәрежеге жетті; осылай ақыл-парасат та өзінің табиғи күшімен өзіне ой қаруын жасайды, одан басқа ақыл-ой жұмыстары үшін жаңа күш алады, ал жұмыстардан - басқа қару, яғни одан әрі зерттеу мүмкіндігін алады, осылай даналықтың шыңына жеткенше алға жылжып отырады"13.

Спинозаның бұл көзқарасының кемістігі - оның ең әуелгі жетілмеген "ақыл-ой қаруын" табиғат өнімдері деп есептеуінде, ал шын мәнінде олар материалдық еңбек өнімдері болып табылады.

Математика адамдардың тікелей практикалық қажеттілігінен туындай отырып және біз Маркс бойынша "әдістегі төңкеріс" деп атайтын сол бір үдеріс нәтижесінде белгілі бір дербестікке қол жеткізіп, бейнеленуі осы құралдардың дәл өзі болып табылатын нақты шындық туралы ұдайы есте сақтай отырып ол өзінің "ақыл-ой құралын" әрдайым жетілдіріп отырса ғана басқа ғылымдарды қамтамасыз ете алады және олар үшін маңызды эвристикалық ұстаным болып табылады.

Математиканың дамуы қатты бөлшектеніп кеткен қазіргі ғылым салаларының өзара байланысын және бірлігін күшейтеді, шындықты бейнелеу түрлерін байытады әрі тереңдетеді. Ғылыми танымды математикаландыру табиғат пен қоғамды дұрыс ұғынуға, ғылыми-техникалық прогрестің қарқынын үдетуге жағдай туғызады.

Математика - ғылым тілі

Математиканы қолданудың әмбебап сипаты, егер математика басқа ғылымдарға қатысты сан алуан құбылыстарды сипаттау үшін қолданылатын тіл ретінде көрініс табатыны, кез келген ғылыми мағлұматты реттеу, егжей-тегжейін тексеру және қатаң ғылыми жүйеде құрастыру тәсілі екендігі ескерілмесе, дұрыс түсіндірілген болып есептелмейді.

Бұл айтылғанды дұрыс ұғынбау көп жағдайда қиындыққа ұрындырып жүр. Математиканың кейде басқа ғылым мамандарын шошындыратын күрделілігі математиканың әртүрлі бөлімдері тұрпайы түрде баяндалатын жұмыстардың пайда болуына алып келді. Математиканы одан хабары аз биология, геология, психология т.б. ғылымдар өкілдерінің деңгейіне бейімдеу үдерісі пайда болды. Кейбір авторлар математиканы үйретуді терең түсінуді қажет етпейтін таза техникалық рәсімге аудара бастады.

Биология, лингвистика, экономика, философия т.б. мамандықтардың студенттеріне арналған, университеттерде жұмыс істейтін математика курстарының деңгейі темен емес, бірақ көп жағдайда олар тиісті түрде бағдарланбаған, сондықтан бұл жағынан қарастырғанда физика-математика мамандықтарының студенттеріне оқылатын курстардан ешқандай айырмашылығы жоқ, ал шын мәнінде алғашқыларына соншалықты математикалық деректерді емес математикалық әдістер мен математика тілін оқып-білу қажет. Мұндай кемістіктерден арылған кітаптардың аздығы сондай, олар жеке-жеке қарастыруды талап етеді. Бұл орайда ең алдымен Ю.А.Шихановичтің "Қазіргі заманғы математикаға кіріспесін" атап өту керек. Бұл кітаптың редакторы В.А.Успенский алғы сөзде басылымды дұрысында "Математикаға қазіргі заман кіріспесі" деп атау керек еді дейді, өйткені кітап осы заманғы ғылымдағы математиканың үнемі артып отырған рөлін ескере отырып оқырманды математиканың ғылымды соншалықты қарқынды математикаландырып отырған қырларына дұрыс бағдарлайды: оларға ең алдымен математиканың зерттеу әдістерінің арсеналы және ғылымның алуан түрлі салаларына қатысты деректерін сипаттайтын тілі болуы жатады.

Математиканы ғылым тілі ретінде қарастыру "тіл" терминінің кеңейтілген түсініктемесімен байланысты. Бұл түсініктеменің оған лингвисттердің дәстүрлі түсінік беруінен айырмасы тым үлкен. Мәселе тек қазіргі ғылым тілінің табиғи тілден едәуір өзгешелігінде ғана болып отырған жоқ. Ақыр аяғында кез келген формалды жүйеде символдармен бірге мағынаны дәлірек анықтау үшін табиғи тілдің сөздері қолданылады. М.В.Попович атап көрсеткендей, "тіл" ретінде қазіргі уақытта, бұрындары логика ретінде тілге білдірудің сыртқы түрі ретінде қарама-қарсы қойылғанды айтады . Дәл осы мағынасында қазіргі уақытта логикада "синтаксис", "семантика" т.б. терминдер қолданылады.

Мұны түсінбеу кейде жаңсақтыққа алып келеді. Мысалы, Р.Аллен математиканы өз алдына "тіл" деп қарастыру дұрыс емес деп есептейді және мұндай көзқарасқа математиканы логиканың арнаулы түрі ретінде түсінуді қарама-қарсы қояды . Егер тіл ретінде, әдетте, мысалы, "орыс тілі" немесе "Пушкин тілі" туралы айтылғандар түсінілсе, онда әрине математика тілі мұндай тіл емес әрі шындығында ол табиғи тілге аударуға келмейді. Бірақ математикалық тілдің мәні лингвистикалық қырға ғана тірелмейді, ол өзіне сондай-ақ логикалық қырды да қамтиды. Математика тіл ретінде белгілі бір сөйлемдерді хабарлау үшін ғана қолданылмайды, сонымен бірге ол ойлау үдерісінің өзін жеңілдету үшін де қолданылады. Немесе, Р.Фейнман айтқандай, "Математика бұл және ойлау, бұл тіл мен логиканың бірлестігі іспетті. Математика - ойлау құралы" .

Табиғи және математикалық тілдер арасындағы айырмашылық түр бойынша тіпті де көп емес. Математикада басқа символдар қолданылады және математикалық тілде "сөздер" тәртібі, табиғи тілдегіден біршама басқалау. Бұл жағынан, мысалы, орыс тілі де қытай тілінен өзгешеленеді, сондықтан математика мен логикада қолданылатын символдар жай ғана табиғи тілдердің сөздерін алмастырудан шыққан жоқ па екен деген орынды сұрақ туады.

А.Пуанкаре, Дж.Пеаноның символизміне қарсы шыға отырып, дәл солай деп есептеген: "Егер сөзі { символы арқылы белгіленсе, оны жай ғана "егер" деп жазғандағымен салыстырғанда өзгеше сапаға ие болады деп ұйғару қиын" . Г. Лейбниц екі белгіні енгізген болатын: d және J". Бұл белгілер ыңғайлы болуы мүмкін деп есептейді А.Пуанкаре, бірақ олар математиканы жаңартты деу ақылға қонбайды. Бірақ, А.Пуанкаренің күмәніне қарамастан Г.Лейбництің енгізген белгілері шындығында математиканы жаңартты. Егер бұрындары геометрияның, механиканың және астрономияның көптеген есептерін шешу орасан зор күш салуды қажет етсе, Г.Лейбництің символдық белгілеулері көмегімен олар автоматты түрде дерлік шешілетін болды. И.Ньютон өзі құрған флюксия әдісі үшін символдық белгілеудің зор маңызын бағалай білмеді, мұның нәтижесінде, дифференциалдық және интегралдық есептеудің жедел алгоритмін жасай алмады.

Л.Кутюра А.Пуанкареге жауап бере отырып, әрине, мысалы, алгебра туралы, ол жай ғана "плюс", "минус" т.б. сөздерді белгілермен бейнелеуден тұрады деп айта салуға болады деп жазған. "Плюс" сөзі "+" символы арқылы белгіленгенде, оны жай ғана "плюс" деп жазғандағымен салыстырғанда жаңа сапаға ие болады деп ұйғару қиын. Дегенмен егер сөздерді ғана қанағат тұтсақ теңдеулер мен алгебралық пішіндер теориясын ойлап табу мүмкін болар ма еді?! Мұндай тіл жасалмаса (бұл жағдай жапон математикасында орын алған) алгебра мен талдау XVII - XIX ғасырларда қарқынды дамымас еді деп шүбәсіз айтуға болады.

Математика мен математикалық логиканың символизмі жай ғана қарапайым формалдылықты, қысқартудың ыңғайлы тәсілін білдірмейді, дегенмен оның мұндай қасиеттеріне де мән бермеуге болмайды. Математикалық тіл қысқаша ғана жазумен көп нәрсе туралы айтуға мүмкіндік береді. Бұл артықшылық, мысалы, екі санның айырмасы кубының формуласын: (a - b)3 = a3 - За Ь + ЗаЬ2 - Ь3 және бұл формуланы сөзбен айтуды салыстырғанда бірден көзге түседі - екі санның айырмасының кубы бірінші санның кубы мен бірінші санның квадратының екіншіге үш еселі көбейтіндісінің айырмасына бірінші сан мен екінші санның квадратының үш еселі көбейтіндісін қосып, бұлардан екінші санның кубы алынғанға тең. Мұның өзі тек формуланы тұжырымдау ғана. Сөзбен дәлелдеу анағүрлым көп орынды алар еді.

Дегенмен символдық белгілеу математика мен басқа ғылымдардың ұғымдарын қысқаша жазу үшін ойлап табылған деу күмән туғызады. Бұл, бәрінен бұрын, жанама әсер болса керек. Ғылым тарихы сипатталып отырған үдеріске тура қарама-қарсы жағдайларды біледі. Мысалы, өлеңмен жазатын үндіс астрономдары сөздерді сандармен ауыстырып отырған. 1 санының орнына Ай деп жазған, өйткені тек қана бір ай бар, 2-нің орнына көздер, қолдар немесе қанаттар, 3-тің орнына ағайындылар, өйткені Раманың үш бауыры болған т.б. Бұл әрекет синустар кестесін жатқа білу мүмкіндігі үшін жасалған.

Математикалық символдар тек анағүрлым көлемді тілдік формалардың қысқартылған түрлері ғана болса оларға жүктелген міндеттерді орындай алмаған болар еді. Классикалық механиканың жасалуы, мысалы, қозғалысты сипаттау векторларының қатысуымен жүрді. А.Эйнштейн мен Л.Инфельд бұл орайда былай деп жазған: "Скептик (күмәншіл адам) векторларды енгізгеннен ешқандай артықшылыққа қол жеткен жоқ деп айтуы мүмкін. Атқарылған іс біреу ақ - ол бұрынғы мойындалған деректерді әдеттегіден тыс әрі күрделі тілге аудару. Бұл сатыда, шындығында, скептиктің қателігін мойындаттыру қиын болар еді. Әзірше, расында, оныкі жөн. Бірақ... нақ осы, ішінде векторлар елеулі рөл атқаратын қалыптан тыс тіл маңызды қорытындылар жасауға мүмкіндік береді .

Символдар басқа ғылымдарда да қолданылады, мысалы химияда олардың көмегімен әртүрлі заттардың аналитикалық және құрылымдық ерекшеліктері көрсетіледі. Арнаулы символдар, сондай-ақ, биологияда, геологияда, географияда, саяси экономияда т.б. қолданылады. Математикалық символиканың ғылыми танымда ең маңызды рөл атқаруға мүмкіндік беретін артықшылығы оның жедел орындалу сипатында. Мысалы, алгебрада әріптік өрнектерге катысты амалдар қолданып олардың бір түрін екінші түрге айналдыру өте ыңғайлы. Екі және үш сызықтық теңдеулер жүйесінен тұратын алгебралық есептерді жай созбен сипаттау арқылы шешу мүмкін емес, ал алгебралық символдау арқылы олардың шешімін лезде тауып алуға болады.

Математикада, оның алдына жаратылыстану және техника ғылымдары күнделікті қоятын өте ауқымды есептер санын белгілі бір ережелер бойынша шешуге мүмкіндік беретін әртүрлі бағыттағы есептеулердің, амалдардың, алгоритмдердің болуы математика ғылымының өзіне тән ерекшелігі болып табылады.

Математикалық іс-әрекеттер нақты бір есептердің дұрыс шешімін табуға алып келуі үшін бастапқы берілген мәліметтерден керекті нәтижелер алуға мүмкіндік беретін алдын ала жөн-жосық құрылады.

Мысалы, дифференциалдау операциясы - нәтижесінде берілген функцияның туындысы табылатын математикалық амал. Туындыны табу үшін, функцияның өсіндісінің аргументтің өсіндісіне қатысының, аргументтің өсіндісі нөлге ұмтылған жағдайдағы шегін табу қажет. Бірақ, қандай да бір өрнектің шекті мәнін табу - жалпылай алғанда, шешімі қиын есеп. Шек әрқашанда тікелей есептеу арқылы анықтала бермейді, сондықтан операбельді емес әрекет, яғни есептей алынбайтын есеп болып табылады. Сонымен бірге, шекті тікелей есептеу мүмкін болғанның өзінде, оның математикалық әрекет ретіндегі оперативтік құндылығы мардымсыз келеді, өйткені жалпы жағдайда, бұл шекті нақты қандай жолмен іздестіруіміз керек екендігі туралы ешқандай нұсқау беру мүмкін емес, сондықтан, әрбір есепті ерекше, жеке тәсілмен шешуге мәжбүр боламыз.

Дегенмен бұл қиындықты айналып өту жолы бар. Функцияның өсіндісінің аргументтің өсіндісіне қатысын құрастырудан, содан кейін бұл қатыстың шегін табудан тұратын дифференциалдаудың жалпы ережесінен кез келген элементар функцияны жедел дифференциалдау үшін бірқатар арнаулы ережелер қорытып шығаруға болады. Бұл ережелердің жиынтығы берілген соң элементар функцияны дифференциалдау бұдан былай ешқандай шекке өтуді қажет етпейтін, нақты анықталған, айқын шектелген есептеулер арнасында жүргізіледі, бұл есептеулер элементар функцияларды дифференциалдауды әрқашанда соңына дейін жеткізуге мүмкіндік береді. Интегралдау да дәл осыған ұқсас жүргізіледі.

Тіпті, математиканы ең басты міндеті әртүрлі есептеулерді ғана қолданатын ғылым ретінде қарастыру талпыныстары бар . Мұнда есептеу деп алуан түрлі есептерді тиімді шешуге және осы есептеу "тілінде" өрнектелетін сөйлемдерді дәлелдеуге мүмкіндік беретің, белгілермен амалдар жүргізудің кейбір ережелер жүйесі түсіндіріледі. Есептеуді орындау үшін қажетті шарттар: а) есептеу "әліпбиі", яғни белгілі бір символдар жиынтығы; ә) есептеудің бастапқы "сөздері", олардың әрқайсысы бірінің артынан бірі жазылған әліпби әріптерінің тізбегі болып табылады; б) табылып қойылған сөздерден жаңа сөздер шығаруға көмектесетін ережелер.

Тілді формалдандыру кезінде жұмыс жеке сөздерді басқа сиволдық тіркестермен ауыстырумен шектелмейді. Мәселе өзінің ерекше синтаксисі бар тұтас жаңа тіл жүйесін құрастыруға саяды. Бұл орайда ең бастысы, ерекше формалдандырылған тілді енгізудің -логикалық талдаудың ерекше жүйесің енгізу болып табылатындығы. "Тіпті де жеке әріптермен және алуан түрлі арнаулы символдармен кәдімгі тілдердің көпшілігінің жазуында көптеген әріптерден құралатын сөздерді ауыстырудың ыңғайлы болып шығуын емес, дәл осыны (логикалық талдаудың ерекше жүйесін) фомалдандырылған тілдің ең басты ерекшелігі деп есептеу керек, - деп жазады Черч. Аталған ауыстырылым көзге бірден түссе де теориялық тұрғыдан маңызы төмен". А.Черч сонымен бірге, қатынас орнатудың жеңілділігінің практикалық қажеттілігі табиғи тілден сөздік құралымдардың логика оқулықтарында келтірілгендерден көбірек ыңғайлылығын талап етеді дейді. Логикалық пішінге баса назар аударту үшін бізге сөз тіркестеріне кейбір жасандылық беруге тура келеді. Жалпы алғанда, логикаға тілді "тазарту", пішінді жалаңаштау үдерісі тән. Сонымен, "жалаң" математикаландырылған белгілік нысаны табиғи тілге қарағанда ойлау құрылымын дәлірек көрсететіні күмәнсіз.

Ғылымның қалыпты қызмет істеуі үшін әрбір келесі ұрпақ өзінің алдындағы ұрпақ жиған білімнің барлық жиынтығын игеріп, оның иығына көтерілу керек, бірақ ғылымның үдемелі дамуы білімді игеру үдерісін барған сайын күрделендіруде. 1963 жылы бүкіл дүние жүзінде 100 миллион атау басылған әртүрлі жұмыстар, оның ішінде 30 миллион кітап, 13 миллион патенттер мен авторлық куәліктер болған. Жыл сайын 100 мың журналдарда 4 миллионға жуық мақала, олардың ішінде негізгі 30 мың мерзімді ғылыми-техникалық басылымдарда 2,5 миллион мақала жарық көреді. Күн сайын дүние жүзінде ғылым мен техниканың тар шеңберлі салаларында жұмыс істейтін әрбір маманға шаққанда әртүрлі пішінде орташа есеппен 100 баспа табақ мәтін жарияланады екен. Ғылыми ақпараттың мұндай орасан зор мөлшерін пайдалану жеке ғалымдар тұрмақ тұтас шығармашылық ұжымдардың да қолынан келмейді. Мұның бәрі, Дж.Бернал атап өткендей, "істің мәні бойынша, олардың ашылғанына немесе шығарылғанына көз жеткізуден гөрі жаңа дерек ашу немесе жаңа теория құру оңай екендігіне алып келеді".

Ғылымның үдемелі дамуының нәтижесі ретінде жалғыз адам игеруге мүмкін болатын білім үлесі үнемі азайып келеді, бұл маманданудың одан әрі бөлшектенуіне, оның теріс салдарларының Көрініс табуына, сондай-ақ, жұмыстардың қайталанып жүргізілуіне, бір ашылған Американың "қайта ашылуына" апарып соғады.

Осыған орай, АҚШ пен Англияда, орындалып қойылған ұқсас жұмыстар жөнінде толық ақпарат болған жағдайда, ғылыми-зерттеу жұмыстарының 10-20 пайызын жүргізбесе де болатындығы есептелінді. Бұл қайталаудан келер зиянды ақшаға шаққанда І960ж. тиісінше 1,25 млрд. долларды және 12 млн. фунт стерлингті құраған. КСРО-да өнертабыс ретінде түскен әрбір мың өтінімнің тек 240-280-і жаңа, бұрынғыны қайталамаған өнертабыс ретінде мойындалады. Көмір өндіретін комбайн жасау саласында, мысалы, қайта өнертабыс ашу біздің елімізде 1946 жылғы 40 пайыздан 1961 жылғы 85 пайызға дейін өскен.

Дегенмен бұл қиындықты айналып өту жолы бар. Функцияның өсіндісінің аргументтің өсіндісіне қатысын құрастырудан, содан кейін бұл қатыстың шегін табудан тұратын дифференциалдаудың жалпы ережесінен кез келген элементар функцияны жедел днфференциалдау үшін бірқатар арнаулы ережелер қорытып шығаруға болады. Бұл ережелердің жиынтығы берілген соң элементар функцияны дифференциалдау бұдан былай ешқандай шекке өтуді қажет етпейтін, нақты анықталған, айқын шектелген есептеулер арнасында жүргізіледі, бұл есептеулер элементар функцияларды дифференциалдауды әрқашанда соңына дейін жеткізуге мүмкіндік береді. Интегралдау да дәл осыған ұқсас жүргізіледі.

Тіпті, математиканы ең басты міндеті әртүрлі есептеулерді ғана қолданатын ғылым ретінде қарастыру талпыныстары бар . Мұнда есептеу деп алуан түрлі есептерді тиімді шешуге және осы есептеу "тілінде" өрнектелетін сөйлемдерді дәлелдеуге мүмкіндік беретін белгілермен амалдар жүргізудің кейбір ережелер жүйесі түсіндіріледі. Есептеуді орындау үшін қажетті шарттар: а) есептеу "әліпбиі", яғни белгілі бір символдар жиынтығы; ә) есептеудің бастапқы "сөздері", олардың әрқайсысы бірінің артынан бірі жазылған әліпби әріптерінің тізбегі болып табылады; б) табылып қойылған сөздерден жаңа сөздер шығаруға көмектесетін ережелер.

Тілді формалдандыру кезіңде жұмыс жеке сөздерді басқа символдық тіркестермен ауыстырумен шектелмейді. Мәселе өзінің ерекше синтаксисі бар тұтас жаңа тіл жүйесін құрастыруға саяды. Бұл орайда ең бастысы, ерекше формалдандырылған тілді енгізудің -логикалық талдаудың ерекше жүйесің енгізу болып табылатындығы. "Тіпті де жеке әріптермен және алуан түрлі арнаулы символдармен кәдімгі тілдердің көпшілігінің жазуында көптеген әріптерден құралатын сөздерді ауыстырудың ыңғайлы болып шығуын емес, дәл осыны (логикалық талдаудың ерекше жүйесін) фомалдандырылған тілдің ең басты ерекшелігі деп есептеу керек, - деп жазады Черч. Аталған ауыстырылым көзге бірден түссе де теориялық тұрғыдан маңызы төмен".

А.Черч сонымен бірге, қатынас орнатудың жеңілділігінің практикалық қажеттілігі табиғи тілден сөздік құралымдардың логика оқулықтарында келтірілгендерден көбірек ыңғайлылығын талап етеді дейді. Логикалық пішінге баса назар аударту үшін бізге сөз тіркестеріне кейбір жасандылық беруге тура келеді. Жалпы алғанда, логикаға тілді "тазарту", пішінді жалаңаштау үдерісі тән. Сонымен, "жалаң" математикаландырылған белгілік нысаны табиғи тілге қарағанда ойлау құрылымын дәлірек көрсететіні күмәнсіз.

Ғылымның қалыпты қызмет істеуі үшін әрбір келесі ұрпақ өзінің алдындағы ұрпақ жиған білімнің барлық жиынтығын игеріп, оның иығына көтерілу керек, бірақ ғылымның үдемелі дамуы білімді игеру үдерісін барған сайын күрделендіруде. 1963 жылы бүкіл дүние жүзінде 100 миллион атау басылған әртүрлі жұмыстар, оның ішінде 30 миллион кітап, 13 миллион патенттер мен авторлық куәліктер болған. Жыл сайын 100 мың журналдарда 4 миллионға жуық мақала, олардың ішінде негізгі 30 мың мерзімді ғылыми-техникалық басылымдарда 2,5 миллион мақала жарық көреді. Күн сайын дүние жүзінде ғылым мен техниканың тар шеңберлі салаларында жұмыс істейтін әрбір маманға шаққанда әртүрлі ішінде орташа есеппен 100 баспа табақ мәтін жарияланады екен. Ғылыми ақпараттың мұндай орасан зор мөлшерін пайдалану жеке ғалымдар тұрмақ тұтас шығармашылық ұжымдардың да қолынан келмейді. Мұның бәрі, Дж.Бернад атап өткендей, "істің мәні бойынша, олардың ашылғанына немесе шығарылғанына көз жеткізуден гөрі жаңа дерек ашу немесе жаңа теория құру оңай екендігіне алып келеді".

Ғылымның үдемелі дамуының нәтижесі ретінде жалғыз адам игеруге мүмкін болатын білім үлесі үнемі азайып келеді, бұл маманданудың одан әрі бөлшектенуіне, оның теріс салдарларының көрініс табуына, сондай-ақ, жұмыстардың қайталанып жүргізілуіне, бір ашылған Американың "қайта ашылуына" апарып соғады.

Осыған орай, АҚШ пен Англияда, орындалып қойылған ұқсас жұмыстар жөнінде толық ақпарат болған жағдайда, ғылыми-зерттеу жұмыстарының 10-20 пайызын жүргізбесе де болатындығы есептелінді. Бұл қайталаудан келер зиянды ақшаға шаққанда 1960 ж. тиісінше 1,25 млрд. долларды және 12 млн. фунт стерлингті құраған. КСРО-да өнертабыс ретінде түскен әрбір мың өтінімнің тек 240-280-і жаңа, бұрынғыны қайталамаған өнертабыс ретінде мойындалады. Көмір өндіретін комбайн жасау саласында, мысалы, қайта өнертабыс ашу біздің елімізде 1946 жылғы 40 пайыздан 1961 жылғы 85 пайызға дейін өскен .

Жағдайдың осылай қалыптасуына байланысты қазіргі кезде орасан зор ақпарат теңізінде "саяхат құруды" оңайлату үшін арнаулы ақпараттық-іздеу жүйелері жасалуда. Орасан зор мәлімет жиынтығын кітапханалардың сөрелерінде емес, тұтынушының қалыптастырған сұранысы бойынша кез келген анықтама беруге қабілетті электрондық ақпарат машиналарының жадында сақтау ыңғайлы болып отыр. Адам биологиялық тіршілік иесі ретінде атқара алмайтынды ол әлеуметтік тіршілік иесі ретінде жасай алады әрі сәтті жасап отыр, бұл мәселеде оған баға жетпес қызметті электрондық есептеуіш машинасы көрсетуде. Білім жиынтығын n-өлшемді кеңістік ретінде елестетейік, сонда кез келген ақпаратты осы кеңістіктің ішінде берілген бір бағытта жылжу арқылы табуға болады.Әртүрлі бағыттар "түсінік нөмірімен" белгіленеді, ал әрбір құжат бұл түсінік кеңістігінде вектор арқылы көрініс табады. Әрбір түсінікке "салмақ" көрсеткіші белгіленеді, ол мәтіндегі қайталану жиілігін көрсетеді. Құжатты түсінік векторы ретінде көрсете отырып, жауап алу үшін сұраныс ретінде берілген векторды құжаттың векторларымен салыстырады.

Машина орыс тілін немесе басқа тілдерді "білмейді". Онымен ол білетін және тиісті жарияланымдар мен ақпараттық сауалдар аударылатын тілде сөйлесу керек. Сондықтан, нақты бір берілген мәселелерді шешуге арналған ерекше формалдандырылған тіл жасалады. Формалдандырылған тіл өзінің белгілерінің бекітілген мәндерімен, сонымен бірге, белгілермен амалдар жүргізу заңдарын айқындайтын, дәл анықталған, бір мағыналы ережелер жүйесімен ерекшеленеді. Абстрактылы түрде ақпараттық-іздеу тілі элементарлық символдардан (белгілерден), құрылу ережелерінен (дыбыстардың қандай қисындасуы рұқсат етілетіндігін анықтайды), түрлендіру ережелерінен (логикалық қорытынды алу мақсатында тіркестерді түрлендірудің қандай түрлері рұқсат етілетіндігін анықтайды) және түсініктемелеу ережелерінен (құрылу бойынша құрастырылған тіркестерге қандай мағына берілетіндігін анықтайды) тұрады.

Енді шетел тіліндегі жарияланымдар сияқты ғылыми әдебиетпен танысуды қиындататын мәселеге келейік. АҚШ-та жүргізілген есептеулер бойынша, американ ғалымдарына оз беттерінше танысу үшін тіл жағынан бүкіл дүние жүзілік ғылыми-техникалық әдебиеттің 1/3-нен кемі ғана қол жетімді екен. Американың рефераттық "Chemical Abstracts" журналының мәліметтеріне қарағанда, химия бойынша барлық материалдардың 38 пайызы орыс, поляк, венгр, болгар, қытай, итальян және жапон тілдерінде шығады екен. Бұл тілдердегі ғылыми әдебиетті американ ғалымдарының 2 пайыздан кем үлесі ғана оқи алады.

Жасанды математикалық тілге енетін символдар, негізінен, ұлтаралық сипатқа ие, сонысымен тілдік кедергіден оңай құтылуға көмектеседі. Халықаралық математикалық конгрестердің отырыстарында әртүрлі елдердің ғалымдары дайындаған ғылыми мәлімдемелерді тәржімелемеу бұрыннан бері дәстүр болып келеді. Символда, формулалар және теңдеулер тілі бүкіл әлем ғалымдарын біріктіреді.

Тіпті ғалымдардың көпшілігі тап осы математиканы беймәлім "ақын бойынша ағайындармен" сұхбаттасу үшін қажетті ғарыштық тілге негіз етіп алуды ұсынады. Голланд математигі Ганс Фрейтендаль 1960 жылы Амстердамда "Линкос. Ғарыштық қатынасқа арналған тілді құру" атты кітабын бастырған, онда ол аталған "ғарыштық тілді" жасап, ол тілде ең алдымен біздің "адами" математиканы баяндаған, одан барып математика арқылы адам өмірінің басқа салаларын, тіпті ақылақ (мораль) ережелерін түсіндіруге кіріскен. Басқа бір абстрактылы "қатысушы кейіпкерлермен" "математикалық тақырыптарға әңгіме қозғайтын "Қатысушы кейіпкер" деген абстрактылы жаратылыс ұғымын енгізе отырып, Фрейденталь келесі бір жағдайды қарастырады. Қатысушы кейіпкер А мынадай сұрақ береді: "Егер 8д" = 18 болса, х қандай болғаны?". Қатысушы кейіпкер Б: "х = 2" деп жауап береді; 5-ның жауабы: "х = 18/8", ал Г болса "х = 9/4" дейді. Есеп шешімдері тиісінше "дұрыс емес", "нашар", "жақсы" белгілерімен бағаланады. Мұнысымен "жақсы - жаман" ұғымдары енгізіледі және олардың "жақсы - жаман" ұғымдарынан айырмашылығы анықталады. Тыңдаушылар бөлу кезінде бөлшекті қысқартпау дұрыс болғанымен жаман екендігін түсінуі керек.

Әдептіліктің бұдан да сыпайы түсінігі мынадай жағдаят көмегімен ұсынылады: қатысушы кейіпкер А қатысушы кейіпкер Б-ға шығару үшін есеп береді. Қатысушы кейіпкер В бұл есепті шығарып береді әрі дұрыс шығарады. А сонда "Жаман" дейді, өйткені ол жауапты В-дан емес, Б-дан сұрап отыр ғой. Ақырында есепті Б шығарып берген кезде А "Жақсы" дейді. Осылайша әдептіліктің қарапайым ережесі үйретіледі: сұрамаған кезде жауап берме.

"Линкоста" баяндалғандар сыпайылық пен ізеттіліктің небір биіктеріне көтерілген дерсіз. Мысалы, бұл тіл арқылы сұхбаттасса, жерде сұрақ беріліп отырған адамның жауабын біле тұра сұраққа жауап бергісі келмейтіндей жағдайлар болатынын т.б. хабарлауды іске асырады.

Біздің тілдік шығармашылығымыз аса дербес болып табылады және жеке тұлғаның ұмытылмас өзіндік таңбасын ала жүреді. Біз әйгілі болып қойған ойға өз бетімізше келе аламыз, бірақ бұл ойды оның білдіріліп қойылған сөздік қабығында қайта білдіруіміз неғайбіл. Ал егер бұл жағдай орын алса бізді плагиаттықпен айыптайды. Табиғи тілдегі сөздің мағынасы сөздік қатынас тәжірибесі барысында стихиялы түрде қалыптасады, бұл оның екіұштылығына, тиянақсыздығына және көпмағыналылығына алып келеді; сөздің мағынасы көп жағдайда мән-мәтінге ғана байланысты емес, ол сондай-ақ, айтылған мезеттегі жағдайға, кейде субъективтік-психологиялық сәттерге тәуелді. Сөздерді бірдей мағынада қолданатын екі адамның өзін табу шүбәлі, тіпті бір ғана адамның тіліндегі сөздердің езі оның әртүрлі өмір кезеңдерінде түрлі мағынаға не болады.

Бірақ, мәселе ғылыми-зерттеу туралы болып отырғанда, табиғи тілдің аталған ерекшеліктері таным үдерісіне кейде субъективтілік элементтерін енгізеді. Математиканың басқа ғылымдардағы қолданылуы дәл осы ғылыми жағдайлардың объективтік құндылығының есуіне алып келеді, өйткені бұл жағдайда табиғи тілдерде субъектімен арада орын алатын сан алуан түрлі байланыстар жойылады. Математикалық тілге сипаттама бере отырып, Н.Бор келесідей пікір айтады: "Математика тілін жалпы тілдің жетілдірілуі деп есептеу керек, өйткені ол оны кәдімгі сөздік тіркес дәл емес немесе күрделі болып табылатын байланыстарды білдіру үшін қолайлы құралдармен жабдықтайды. Осыған байланысты, объективті сипаттама үшін керекті анықтамалардың бір мағыналығына математикалық символдарды қолданғанда, нақ осы күнделікті тіл шырмалған саналы субъектіге сілтемелерді айналып өту мүмкін болатындығына байланысты қол жеткізілетіндігін атап өту керек14.

Табиғи тіл күнделікті өмір тәжірибесінде кездесетін заттарды пайдалану негізінде шыққан. Қазіргі ғылым болса күнделікті сезімдік мағлұматтармен тек жанама түрде байланысты ұғымдармен ғана жұмыс істейді. Әлемнің физикалық келбеті үйреншікті тәжірибеден барған сайын алшақтауда, бұл физикалық құбылыстардың, жалпыға бірдей тілдің жасалуына негіз болған күнделікті тәжірибеден тым алыс жатқан салаларына ену үшін" таптырмайтын құрал болып табылатын абстрактылы математикалық тілге үн салудың негізгі себептерінің бірі болмақ .

Ғылыми тілді жетілдірудің қажеттілігі - қазіргі таным үшін және, әсіресе, қоғамдық ғылымдар мен жаратылыстанудың "сипаттамалық" салалары үшін маңызы мен өткірлігі ерекше мәселе. Мысалы, қоғамдық ғылымдарда "күрделі жүйелер мен олардың өзара байланысын сөзбен сипаттау мәселесінің өзі талдау, салыстыру және қолдану мақсатында икемге келуі қиын талдап қорытуларға әкелетіндігі барған сайын айқын болып келеді. Бұл айтылғанның мұндай жүйелердің жұмыс істеуі туралы теорияны сөзбен тұжырымдауға қатысы бұдан да үлкен. Мұндай қиындықтарды, негізінен, сөздерді математикалық формулалармен ауыстыру арқылы жеңіп шығуға болады".

Геологиялық тілді жетілдіру туралы мәселе талқылануда. Көптеген зерттеушілер геологиялық терминологияның қанағаттанарлықсыз жағдайына, геологиялық тіл сөздерінің көп мағыналылығына назар аударуда. Терминдерді ретке келтіру бойынша жүргізілген жұмыс, бұдан да күрделі мәселе: геологиялық тілді тұтасымен талдауға ұшыратып қана табысқа жетуге болатынын көрсетіп берді. Бұл жұмысқа кіріскен кезде шешілетін мәселелер геологиялық нысандар мен қатынастар туралы иитуитивтік білімді формалдандыруға, ұғымдар мен түсініктерге қатаң анықтамалар беруге, геологиялық терминдердің көп мағыналылығын жоюға т.б. саяды. Біздің пікірімізше, Ю.А.Косыгин мен В.А.Соловьев "геология "дәл" ғылымдарға жата ма деген айтыс геологиялық нысандар мен олардың қатынастары туралы мағлұматтарды математикалық тілмен көрсетуге бола ма дегенге келіп тіреледі..." деп дұрыс есептейді .

Қазіргі уақытта күн тәртібіне формалдандырылған алгоритмдік тілдерді жасау мәселесі қойылып отыр. Мұндай тілдердің кейбіреуі жасалып та қойылды (АЛГОЛ, КОБОЛ, ФОРТРАН т.б.). Дегенмен аналитикалық өрнектеу тілдерімен салыстыруға келу үшін алгоритмдік тілдерге әлі ұзақ жол жүрулері керек. Аналитикалық тілдің алгоритмдік тіл алдындағы артықшылығы бұл тілдегі формулаларды түрлендіруге мүмкіндік беретін тілдің алгебрасының дамығандығында.

В.М.Глушков жалпы алгоритмдік тілдердің және олардың алгебраларының дамуы математика келбетінің түбегейлі өзгеруіне алып келуі мүмкін деп есептейді. Есептерді шешудің аналитикалық және сандық әдістерін бір-біріне шұғыл қарама-қарсы қою жойылады. "Өткен ғасырдың кейбір, математиканың түйіні диффренциалдық теңдеулердің сол немесе басқа бір сыныптарының квадратурасындағы шешім әдістерін табу деп есептейтін математиктері, бүгінгі күні бізге қалай көрінсе, бүгінгі бағдарламалық әдістерге асқақтап қараушылар, бұл жаңа математиканың тұғырынан ертең де солай көрінері сөзсіз".

Аналитикалық формулалар тілі, негізінен, механика, физика, астрономия ғылымдарының әсерінен қалыптасты. Бұл ғылымдарда зерттелетін үдерістерді әжептеуір жақсы сипаттай отырып аналитикалық тіл көп жағдайда экономика, биология, лингвистика т.б. кейбір ғылымдардағы күрделі үдерістерді сипаттауға жарамсыздық танытады. Мысалы, бір тілден екінші тілге тәржімелеу формуласын іздеудің мағынасыз екендігі түсінікті, сонымен бірге әртүрлі аударма алгоритмдері жасалып, одан әрі жетілдірілуде. Сөйтіп, алгоритмдік тілдердің дамуы математиканың қолдану аясының кеңеюіне, ғылымдардың математикаландыру қарқынының күшеюіне әкелуде.

Роль и функции, выполняемые математикой

в процессе познания //

Развитие познания и математика.

Алма-Ата: "Казахстан", 1971. С. 128-160.

ҒЫЛЫМ - РУХАНИ ӨНДІРІСТІҢ ФОРМАСЫ

Әбдімәлік НЫСАНБАЕВ,

Анатолий КОСИЧЕНКО

Ғылыми қызмет - жалпыға ортақ еңбек

Ғылым саласындағы еңбектің жалпыға ортақ сипаты, ғылымның мазмұны ретінде ғылыми шығармашылық, ғылыми таным субъектісінің қалыптасуы мен дамуы осылар және ғылым үшін терең мәні бар көптеген басқа өзекті мәселелер адамның қызметтік мәнінің маркстік тұғырнамасы аясында ғана шешімін таба алады. "Барлық ғылыми еңбек, барлық жаңалық, барлық өнертабыс жалпыға ортақ еңбек болып табылады. Оған замандастар кооперациясының бөлігін, өзінің алдындағылардың еңбегі бөлігін пайдалану мүмкіндік береді. Біріккен еңбек индивидуумдардың тікелей кооперациясымен анықталады". Басқа бір жерде Маркс жалпыға ортақ еңбекті "жалпыға ортақ өндірістің буыны ретінде"анықтайды.

Тек қана ғылыми еңбек емес, кез келген басқа да еңбек құралдары, технологиялық әдістері, басқаша еңбектің нәтижелерін қолданудан көрініс табатын алдыңғы ұрпақтың еңбегіне негізделеді. Осылайша К. Маркс жалпыға бірдей еңбек категориясын пайдалана отырып, ғылыми еңбекті еңбектің басқа формаларына қарама-қарсы қоймайды. Келтірілген үзіндіде ол жалпыға бірдей еңбек пен бірлескен еңбек түсініктерін мүлдем басқа контексте ажыратады. Оның үстіне қазіргі заманғы ғылымдағы еңбек тек жалпыға ортақ ғана емес, сондай-ақ "замандастардың тікелей кооперациясы" да кіретін бірлескен сипатқа ие болады.

Ғылыми еңбектің бұл анықтамасы ғылыми еңбекті ғылыми еңбекке тән емес еңбектің ерекше формасы ретінде бөліп көрсетпеген тәрізді көрінеді. Алайда бұл олай емес. К.Маркс "жалпыға ортақ еңбек" категориясын енгізе отырып, бірден оны ғылыми еңбекпен салыстырады. Бұ кездейсоқ емес. "Барлық ғылыми еңбек, барлық жаңалық, барлық өнертабыс жалпыға бірдей еңбек болып табылады" - деп жазады К. Маркс. Бірақ жаңалықта, өнертабыста оны жалпыға ортақ еңбек ететіндей не бар? Жаңалықтың пәні оның қолданылу саласы да емес екені айқын. Сонда не? Барлық жаңалықта, барлық өнертабыста адам аталмыш тегінен шығып кетеді (іс-әрекеттік және рухани аталмыш). Ол қағидалық жағынан бұрын болмаған жаңаны жасайды; табиғаттағы жаңа өзара байланыстың бетін ашып, жаңа пәнділік жасайды, сонымен бірге адам өз болмысының жаңа өлшемдерін дүниеге келтіреді. Ол өзін-өзі жасайды. Барлық жаңалық езі үшін дүниені және өзіңді дүние үшін ашу болып табылады. Тек репродуктивтік шеңберде ғана жаңалық ашу мүмкін емес. Ол аталмыш шегінен тыс салаға, мүмкін болатын, нақты, ойға алынған, нақты көрінбейтін салаға бұзып өту болып табылады. Бұл бұзып өту шығармашылық болып табылады; жалпыға ортақтық шығармашылық аймағы болып шығады. Міне сондықтан да барлық жаңалық жалпыға ортақ еңбек болып табылады.

Бұл еңбектің материалдық өндіріспен өзара қатынасы қандай? Бұл мәселеге орасан мол әдебиет арналған. Марксизм рухани өндірістен материалдық өндірістің приматын, соңғысының құралдары, әдістерінің формаларының тікелей өндірістің тарихи дамуына тәуелділігін орнатады. Рухани өндіріс және танымдық қызмет материалдық өндірістің оған сәйкес тарихи әдісінің үстіндегі қандай да бір теориялық рефлексия болып табыла ма немесе таным өзінің қандай да бір өлшемдерінде бұл өндіріске теориялық қызмет ету шегінен шығады және қызметтің басқа формаларына телінетін адам бізді қызықтыратын болмысының дербес саласын құра ма, - жалпыға ортақ еңбек пен материалдық өндірістің дәл осы аспектісі К. Маркс қойылған мәселенің осындай белгілі абстрактылығына нұсқайды. Ол былай деп жазады: "Рухани және материалдық өндірістің арасындағы байланысты зерттеу үшін, бәрінен бұрын бұл материалдық өндірісті жалпыға ортақ категория ретінде емес, белгілі бір тарихи формада қарастыру қажет. Мысалы, өндірістің капиталистік әдісіне ортағасырлық өндіріс әдісінен басқа рухани өндіріс сәйкес келеді. Егер материалдық өндірісті оның тарихи ерекшелік формасында алмасақ, онда оған сәйкес келетін рухани өндіріс пен екеуінің өзара әсерлерінің сипатты ерекшеліктерін түсіну мүмкін емес (курсив (біздікі - Авт.)".

Ғылым танымдық қызметтің ерекше формасы ретінде тауарлы-капиталистік өндіріс әдісімен бірге пайда болып, оған терең байланысты болып қалады. Тауарлы-капиталистік өндіріс әдісіне барабар танымның жоғарғы формасы ретіндегі ғылым генезисінің көптеген зерттеушілері (А.С. Арсеньев, B.C. Библер, Г.А. Волков, II.М. Косарева, А.П. Огурцов т.б.) бұл әдістен ғылыми танымның формалары, мақсаттары, формалары, әдістері мұраттарының негізі қалануын, ғылымның өндіріске бағышталғанын, оның материалдық өндірістегі құр тәжірибеге сенгендігінен оның мазмұны мен мәнін әділетті түрде көре білді.

Ғылым мен тауарлы-капиталистік өндірістің өзара қарым-қатынасын жақынырақ қарастырайық. "Капиталистік өндірістің таралуымен бірге ғылыми фактор бірінші рет саналы түрде және кең дамиды, өмірде бұның алдындағы дәуірлер ешқандай түсінігі болмаған көлемде қажет болып, қолданылады". Капиталистік өндіріс ғылымды саналы түрде дамытады, ол оның дамуы мен қолданылуына мүдделі, өйткені капитализм тұсында "өндіріс... үдерісі ғылымының технологиялық қолданылуы ретінде көрінеді. Сондықтан да капитал тенденциясы өндіріске ғылыми сипат берумен сипатталады". Бірақ та өндіріске ғылыми сипат беру дегеніміз нені білдіреді? Бұл ғылымның өндіріске имманентті болатындығын, ол материалдық өндіріс саласындағы еңбектің - ғылыми еңбек екендігін әсте де білдірмейді. Иә, "капиталистік өндіріс бірінші рет өндірістің материалдық үдерісін ғылымды өндіріске қолдануға іс-әрекетке енгізілген ғылымға айналдырады", бірақ бұл жерде "ғылымның қолданылуына" сөйлеміне көңіл аударайық. К.Маркс тек капитализм тұсында ғана алғаш рет тек ғылыми жолмен шешілуі мүмкін іс-әрекеттік мәселелер пайда болатынын бірнеше рет атап көрсетті. Бірақ бұл өндіріс тікелей өндірістік еңбек имманентті ғылыми мазмұнға ие болатын дәрежеге дейін дамиды дегенді білдірмейді (үдерістің бет жағында бұл еңбек "біліммен ауырлаған", ғылыми жүгі мол болуын тоқтатса да). Керісінше өндірістің капиталистік әдісінде "ғылымның өндіріске тікелей еңбектен тыс қолданылатын ғылым ретінде бөлінуі болып өтеді" , ғылымның өндіріске енуімен бірге тікелей еңбектің мазмұны кедейленеді, "өндірістің рухани шамасы басқа көптеген жақтарда олар мүлдем жоғалатын болғандықтан, өз көлемін бір жақта кеңейтеді" Материалдық өндірісте ғылымның дамуы емес,"адамзатың теориялық прогресі - ғылымды қанау" орын алады.

Осылайша ғылымның мазмұны мен тауарлы-капиталистік өндіріс сипатының сыртқы жақындығына қарамастан "материалдық өндірістің өзі мен білім өндірісі енді бір-бірінен бөлінгені; білім өндіріске процесс ретінде емес, басқа саладан алынған дайын нәтиже ретінде қатысатыны" белгілі болады. Өндірісте бұл еңбек үдерісінің өзі емес, ғылыми еңбектің дайын нәтижесі ғана, өндіріс ғылымды сырттай пайдаланатын мезетте танымдық қызмет пен материалдық өндіріс үшін өте мәнді болады.

Ғылым қызметтің үстемдік етуші формасы - материалдық өндірістің тікелей үдерісінің үстіндегі теориялық рефлексия бола алмайды, ол оның мүмкін болатын шектерінен шығады, ол бұл дүниені танумен, дүниеге деген өзіндік көзқарасымен ерекшеленеді. Материалдық өндірістің "табиғатты теориялық жағынан бағындыру үшін құралдар беретіні" басқа мәселе, бірақ ғылыми танымның мазмұны мен оның имманентті мақсаттары материалдық өндіріс мақсаттарымен жабылмайды.

Тек материалдық өндіріске қызмет көрсетудің тегінен тыс оның дамуында ғылымға тән өзіндік формалар қалады және ғылым атқаратын бұл қызметтен тыс ғылымдағы ең елеулі деуге болатын үдеріс - таным субъектісінің өндіріс үдерісінің жататыны бұдан да маңыздырақ. Өндіріс жоғарыда айтылғандай өзіне ғылымды біржақты артады: ол ғылыми шығармашылықтың жанды үдерісін бір шетке қалдыра отырып, ғылыми қызметтің нәтижесін пайдаланады. Ғылым материалдық өндіріске "тікелей теория сапасында, жанды ойлай білетін субъектіге арналған шындықты түсіндіру сапасында емес, бұл түсіндірумен техникалық іс-әрекеттік қимылдың рецептерін қамтамасыз етудің сапасында тартылады. Ол түйінделген өнеркәсіп үдерісіне дейін өсе алатын шамада ғана қолданылады".

Осылайша, ғылым өзінің ең мәнді сипаттарында капиталистік өндіріске бөтен болып қалады. Бұл түсінікті де. Ғылым ғалымдардың шығармашылық еңбегімен, олардың субъектілік анықтамаларымен (капитализмнің жатсынған ғылымының объектілік бағдарына қарамастан) өмір сүріп, дамиды, қолдауға ие болады. Бұлардың бәрі капиталистік өндіріске терең жат болып қалады. Өндіріс ғылыми еңбектің тек нәтижесі ғана емес, белгілі бip мөлшерде ғылыми еңбек үдерісінен жатсынған нәрсесі болатын нақ нәтижені тұтынады. Жалпыға бірдей жатсыну әртүрлі қызметтік формалардың бұл формалар шегінде-ақ жатсынған "нәтижелермен" алмасуға жеткізеді.

Ғылым жатсыну жағдайларында көпшілік назарына, тұтынуға бұл нәтижелерге жеткізетін күрделі және қарама-қайшы үдерістерді емес, өзінің сыртқы нәтижелерін, өз өнімін ұсынады. Бәрібір де ол өз нәтижесін оны тауар ретінде ұсынуға тырысса да, тек тауарға айналдыруға шамасы келмейді. Бұл нәтиже оны мазмұнды әрекеттендірусіз-ақ жарамсыз етіледі, бұл оны материалдық өндіріс тұтынатын кезде жүзеге асырылады. Бірақ бұл жағдайда ғылыми еңбектің нәтижесі өзінің барабар формасында пайдаланылмайды, оны тұтыну сыртқы сипатқа ие болады. Бізге бұл нәтиже қағидалық жағынан ғылыми қызметтің өзінен басқа еш жерде барабар тұтынылмайтын сияқты көрінеді; барлық басқа салаларда оны тұтыну жекелік сипат алады. Ғылыми еңбек өнімі мазмұнының тағы да бір өзіндік аспектісі бар - ол оны тұтыну кезінде жойылмайды және айналыстан оның ғылыми иегізсіздігіне байланысты ғана шығарылады.

Ғылымға рухани өндірістің өзіндік бір түрі ретінде талдау жасауға арналған әдебиетте ғылыми еңбек өнімінің құндылықтық формада бейнелене алмайтыны атап көрсетіледі. Бұл жағдайда К.Маркстің мынадай ойына сілтеме жасалады: "Ғылымға байланысты істің жағдайы табиғи күштерге байланысты іс жағдайына ұқсайды.

Электр тогының әрекет ету аймағында магниттік стрелканың ауытқу заңы немесе айналасындағы өтіп жатқан электр тогымен темірдің магниттелуі заңы айтылса (курсив біздікі - Авт.), олардың енді көк тиындық құны жоқ". Бұл жағдайда ақыл-ой еңбегі өнімнің құны жөніндегі оның қағидасына сүйенеді. "Ақыл-ой еңбегінің өнімі - ғылым әрқашанда оның құнынан әлдеқайда төмен бағаланады, өйткені оны көзге елестету үшін қажетті жұмыс уақытын оны бастапқы түрінде жүзеге асыруға талап етілетін жұмыс уақытымен еш салыстыруға келмейді" . Алайда капитализм кезіндегі ғылыми еңбек өнімі терең антиномиялы. Ол ештеңеге тұрмайды, өйткені оны ашық жариялау оны тұтыну үшін қол жететін етеді. Бірақ ол көп нәрсеге де татиды - оны енгізу капиталға үлкен кірісті қамтамасыз етеді. Оның көмегімен ғылыми еңбектің тарихи кезеңдері байлаиыстырылады, бірақ оның өзі де ғылыми еңбек үдерісін үзеді. Бұл ерекше өнім, бірақ бұл жалпыға ортақ еңбектің өнімі, сондықтан да оның жалпыға ортақ маңызы бар.

Біздің ғылыми еңбек өніміне, оны тауарлар дүниесіндегі тек тауар дәрежесіне ғана жеткізуге мүмкіндік бермейтін оның ерекшелік сипатын көрсетуге көңіл аударуымыз ғылыми еңбек құралдары мен осыған ұқсас талдаумен толықтырылуы мүмкін, өйткені олардан ғылыми қызметтің жалпыға ортақ сипаты көрінеді. Ғылыми еңбек құралдары оның алдындағы жанды ғылыми еңбектің қатып қалған заттанған формасы, ғылыми танымның іске асырылған әдістері мен формалары, ғылыми қызметтің мазмұнды жағдайлары болып табылады.

Және егер өндірістің дамуы "табиғатты теориялық бағындыру үшін құралдар берсе" (К.Маркс), онда бұл құралдарды бағытты таңдап алуды ғылым жүзеге асырады. Оның үстіне, егер өндіріс ғылымға табиғат үдерістерін оларды өндіріс үдерісіне қосу үшін зерттеуге әлеуметтік тапсырыс жасаса, ғылым өзінің техникалық жарықтануына қатысты қарсы тапсырыс жасайды.

Ғылыми еңбек құралдарының сипатын қарастыруды ғылыми танымның жалпыға ортақ еңбек ретіндегі аясында анықталғандыққа ие болатын ғылыми қызметтің жалпы кезеңдеріне қайта орала отырып жалғастыру ақылға сыяды. Капитализм кезіндегі ғылыми еңбек пен материалдық өндіріс саласындағы еңбектің ара қатынасына қысқаша назар аударудан біз ғылымды тек өндіріс үдерістеріне ғана телуге болмайтыны жөнінде қорытынды жасадық. Бұл неғұрлым жалпы пайымдаулардан-ақ түсінікті ғылыми танымның табиғатқа қарым-қатынасы тек өндірістік қатынаспен ғана жабылмайды. Егер капиталистік өндіріс жаттанудың жалпыға бірдей қарым-қатынастарын көз алдына келтірсе, онда ғылыми қызмет бұл қарым-қатынастардан толық азат бола алмайды, оның үстіне олармен адамды қоршаған дүниеге қарым-қатынастың ғылыми әдісі сипатының негізі бар, өзінің өзіндік мазмұны салдарлары болатын қарым-қатынастарға бұзып жара кіре отырып, толықтай жұтылмайды.

Адамның табиғатқа деген танымдық қарым-қатынастары қоғамдық қатынастармен жанамаласатыны белгілі және қағидалық жағынан соңғыларының сипатынан азат бола алмайды. Сондықтан капиталистік өндірістің тұла бойына сіңген жалпыға ортақ жатсыну қарым-қатынастары ғылыми танымға да өтеді және ол да жатсыну сипатына атына не болады - ғылыми еңбекте айқын жатсыну белгілері бар (бұл ғылыми қызмет үдерісінің өзі мен оның нәтижесіне т.б. да қатысты).

Капиталдың ғылымды қанауы қоғамдағы жатсынудың жедел өсуіне әкеп соғады, К.Маркс жаратылыстану өз дамуымен адамдық қарым-қатынастардың адамсыздануын аяқтап шығуға мәжбүр болатынын" атап көрсетті. Өндірістің капиталистік әдісі ғылымның капитализм тұсындағы негізгі қарама-қайшылығын дүниеге әкеледі. Адам табиғаттың объективті заңдылықтарын табиғат пен адамның өзінен тыс жерде бейнелей алмайды. Табиғатқа деген танымдық қарым-қатынас белсенді, жасампаз, шығармашылық ғылыми танымға иммаанентті болуға тиіс. Бірақ жаттану жағдайларында ғылыми қызмет шығармашылық бола алмайды - ол адаммен, оның жеке дамуымен қарым-қатынаста бола алмайды, басқаша айтқанда жатсыну шығармашылықты жоққа тән етеді.

Біз бұл қарама-қайшылықты қандай болса да ғылым еңбектің жалпыға бірдей сипаты мен жекеменшіктік - капиталистік әдісте оның өнімін иемдену арасындағы қайшылық ретінде, танымның тиісті шығармашылық субъектісі мен нақты ғылымның (еңбек бөлінісінің барлық салдарларына ұшыраған жалдамалы қызметкердің) арасындағы қайшылық ретінде түсіндірсек те - бұл әрқашан да шығармашылық пен жатсынудың арасындағы неғұрлым ортақ қайшылықтың ерекше формасы немесе еңбек пен капиталдың арасындағы бұдан да тереңірек жаһандық қайшылықтары.

Және бұл қайшылық шындықты теориялық игеру саласында шешілуі мүмкін емес, ол терең әлеуметтік қайта құрулар үдерісінде шешіледі. Еңбектің қоғамдық сипаты еңбек құралдарына деген қоғамдық меншікке сай келтірілген кезде де адам еңбегінің шығармашылық мазмұны (жеке алғанда ғылыми еңбекте) мен оны иемденудің жеке меншіктігі арасындағы қайшылық та шешіледі. Осы уақытқа дейін ғылым бұл қарама-қайшылықты тек тереңдетіп келеді, бұл түсінікті де: өндірістің тікелей күші бола отырып, ол өз дамуымен бұл қарама-қайшылықты ашады, айқындай түседі; оны шешу ғылыми қызметтен тыс жерде жатыр. Барлық атап көрсетілгендер бірінші кезекте өндірісте қолданылған ғылымға қатысты болады. Бірақ ғылым өзінің бұл қызметінен бөлек өзіндік, дербес ғылым ішілік мазмұн қасиетіне ие болады. Және бұл сапада ғылымның бірнеше ерекше (жоғарыда қарастырылғаннан бөлек) қызметі мен біршама басқа мәртебесі бар.

Табиғатты қарастырудың объективтілігі ғылымды "пәннің өз тілінде сөйлеуге, оның мәнділігінің өзіндік ерекшелігін білдіруге" әрекеттену адамды дүниені игерудің басқа қызметтік шеңберлерінен гөрі табиғатқа деген мүлдем ерекше қарым-қатынастарға қояды. Табиғатқа ғылыми, теориялық қарым-қатынастың, оны ойлауда игерудің мұраты болып "барлық заттарға заттың өз мәні талап ететіндей қарайтын ойдың әмбебап тәуелсіздігі" саналады.

Сондықтан, адам дамуының қандай да бір кезеңдерінде табиғат пайдалы зат ретінде қарастырылатын болса да, ғылымның мақсаты ретінде оның объективтік заңдарын барабар танып білу белгілі бір дәрежеде табиғатқа уақыттан тыс, абсолюттік (соңғылары тарихи шектеулі формада көрінсе де) қарым-қатынасты талап етеді. Бұл тарихи шектеулі форманың ар жағында жалпыға ортақ сипаты мен адам әмбебаптығының мазмұны бар адам мен дүниенің жаһандық қарым-қатынастары тұр.

Таным субъектісі пән "дауысына" құлақ түретін және ол "пәнге оған тән өлшем қосатын" табиғатқа деген осындай қарым-қатынас табиғаттың жалпыға ортақ заңдарын игеріп меңгеруді мүмкін етеді. Сондықтан да танымдық қызмет елеулі дербестік пен өзіндік мазмұнға ие болып, адам қызметінің басқа формаларының сипатынан ерекшеленеді. Бұл заңдарды игеріп, меңгеру ғылымның табиғатқа деген шығармашылық қарым-қатынасын қажеттілік етеді, табиғатқа материалдық өндіріс шеңберінде талап етілмейтіндей қарауға (және онымен бірге оған мүмкіндік беріледі) мәжбүр етеді. Бұл қарым-қатынастарды өмірдің барлық басқа салаларында бөлісетін ғалым үстемдік етуші қарым-қатынастар жүйесінде өзінің табиғатқа деген қарым-қатынастарын басқалардан басқаша құрады. Табиғатты оның объективтілігі жағдайында барабар игеріп, меңгеруге бейімделу ғалымды өнертабысқа жасанды болып көрінетін өз зерттеу пәнінен мұндай қатынастарын келеліне келтіре құруға (мысалы, жаратылыстанудағы тәжірибені жоспарлау) мәжбүрлейді. Бірақ бұлар пәнді оның ішкі анықтамаларында, оның жалпыға ортақ ретінде түсінуге қабілетті. Ғылыми қызмет жалпыға ортақ еңбек ретінде бұл еңбектің субъектісі - жеке адаммен қарама-қайшылықта болады. Және жалпы айтқанда өзінің жүзеге асуы үшін дамыған қызмет субъектісін, дүние тұтастығын игеріп, меңгеруге ұмтылатын, яғни тұтас субъектіні талап етеді. Ғылыми танымның ұмтылыстары осындай.

Ғылыми танымдағы еркіндік пен қажеттіліктің өзара

қатынасы

Біз ғылыми танымның пәнді оның имманенттік байланыстары мен өзара әсерлерінде алуға ұмтылатынын анықтадық, ол пәнді оның өзіндік өлшеміне сай теориялық жағынан бейнелеуге бағытталған. Мұнда бірден бірқатар мәселелер пайда болады. Пән өзінің қажеттілік байланыстарында алынатын пәннің бейнелеу ақиқаттығының шекарасы қайда? Адам шындығы, адам денесінің тарихилығы белгілі нәрсе. Және "марксизм... адам үшін бірінші және шындық дүние шындық емес (бұл шындықтың абстрактіленуі адамзаттың кейінгі жаңалығы), адам мен оның болмыс жағдайлары бір-бірінен ажыратылмайтын іс-әрекеттік ұжымдық өмірлік қызметтің шындық саласынан шығады" жабайы адамның шындығы ортағасырлық адамның немесе біздің замандастарымыздың шындығынан "реалдылығы" кем емес. Сондықтан да іс-әрекет ақиқат өлшемі ретінде әрекет етеді, онымен бір мезгілде ақиқатқа логикалық өріс береді. Іс-әрекет тікелей болмыстың ақиқаты, бұл В.И.Лениннің белгілі пікірінде көрініс тапқан: "Іс-әрекет теориялықтан (танымнан) жоғары тұрады, өйткені оның жалпыға бірдейлік қана емес, тікелей шындық мәртебесі де бар". Тек қозғалыс, үдеріс ретінде алынған іс-әрекет қана оның тенденцияларын анықтауға, даму векторын беруге, өлшемдерін белгілеуге т.б. мүмкіндік береді.

Шындықтың бейнеленуімен бірге шыңдықтың өзінің сәті болып табылатын ғылыми таным өз іс-әрекеті мен оның субъектісін дамыта отырып, ақиқат өлшемдерінің тарихилығына ие болады. Өндірістің тауарлы-капиталистік әдісінің жатсынған шындығы оған сай ғылымнан көрініс табады және соңғысы табиғатты түсінудің жатсыну ақиқаттығын бекітеді. Бұрмаланған іс-әрекет бұл бұрмалауды бейнелеген теорияның өлшемі ретінде әрекет ететін кесірлі шеңбер құрылады. Таным субъектісі бұл шеңберді бұза алмайды, өйткені бұл оның шындығы мен іс-әрекеті.

Ақиқаттың өлшемі ретінде капиталдың басым қатынастары - пайдалылық қатынастар әрекет етеді. Пайдалылыққа бағдарланған іс-әрекет ғылымға да танылады, оны пайдалы нәтиже алуға бейімдей отырып, ғылым қол жеткізген нәтиженің пайдалылығын ғылым дамуының ақиқат бағытының өлшеміне айналдырады. К.Маркс бұл үдерісті бейнелей отырып, капиталистік өндірістің "жалпыға бірдей пайдалылық жүйесін, табиғи және адамдық қасиеттерді жалпыға бірдей қанау жүйесін жасайтынын, тіпті ғылым да (курсив біздікі - Авт.) адамның барлық дене және рухани қасиеттері сияқты бұл жалпыға ортақ пайдалылық жүйесінің иегері ретінде ғана әрекет ететіндігі, қоғамдық өндіріс пен айырбастың бұл шеңберінен тыс өзінен өзі неғұрлым биік, өзінен өзі заңды болып әрекет ететіндей еш нәрсе де жоқтығынан" жазды. Адамның мәнділік күштерінің, шығармашылық, жасампаздық, аламның ынта-жігерін салуының дамуы бұл қызметтік форманың ішкі қажетті сәті ретінде қарастырылатын қызметтің мұндай формасын капитализм тұсында табуға бола ма? Ғылымның қызметтің мұндай формасы бола алмайтыны түсінікті. Ал рухани өндірістің басқа формалары ше? "Капиталистік өндіріс, -деп атап көрсетті К.Маркс, - рухани өндірістің белгілі салаларыңа, мысалы өнер мен поэзияға дұшпан" . Өнер мен поэзия - адам дүниені эмоциялық жағынан бейнелеуде жеке тұлғалардың өлшемдерінің рөлі ерекше зор болатын рухани өндіріс салалары болып табылады. Бірақ нақ осы адамның анықталғандығы пайдалылық қатынастар, жатсыну қатынастармен барынша өзгеріске ұшырайды. Дүниені игерудің бұл формасы жатсыну қатынастарына сай болуға тиіс болатындай көрінсе де (оның өзі "сана саласындағы" жатсыну формасы болып табылады). Мұнда діннің капитализм тұсында "дұшпандық" өзгерістерді бастан кешіретіні жөнінде тезисті негіздеуге орын жоқ.

Өндірістің капиталистік әдісі адамның дамуына жағдай жасамайтын қоғамдық қатынастар жүйесін туғызады, керісінше бұл қатынастар индивидтердің бет-бейнесінің жоғалуына, бірегейленуіне бағытталған. Өндірістің бұл әдісі шеңберінде идамның мәнділік күштерінің дамуы өзіндік мақсат болатын бірде бip сала жоқ. Капитализм кезінде қоғамның, адамның рухани дамуына ешқандай да жағдай жасамайды. Алайда бұл даму орын алады. Капиталистік өндіріс шеңберінде адам қызметінің формасы мен әдістері қаншама формальді және бет-бейнесіз, шектеулі, зардапты болса да олар, бұл формалар адамның таза еңбегінсіз өмір сүре алмайды, ал бұл еңбекте әрқашан руханилықтың түзеуге келмейтін сәті болады. Бұл сәтті К.Маркс "табиғат затына (адам Авт.) табиғат күші ретінде қарсы тұрады" деп атап көрсеткенде ескерген. Және егер мұнда адам табиғаттың өзін адамға қажетті бағытта кайта құра алатын белсенді, тірі күші болса, табиғат - зат, яғни қандай да бір инертті, пассивті нәрсе. Ғылым адамның өз күші ретінде табиғатқа қарсы қоятын формалардың бірі болып табылады; ғылыми танымда табиғатты теориялық бағындыру жүзеге асырылады. Адам табиғатқа нені қарсы қою керек, оны не нәрсе "табиғат күшіне" айналдырады, бұл күштің қайнар көзі неде? Шығармашылық міндетті түрде табиғатқа қарсы тұра ма, ол оның объективтік болмысының субъективтік көрінісі болып табыла ма? Табиғатқа бағышталған субъективизм мен валюнтаризм оны тануда көп нәрсеге қол жеткізе қоймайды, бірақ табиғат болмысымен енжар қатар болу оны біліп-тануға әкелмейді. Адамның іс-әрекеті формалыққа табиғаттың өзгеруі табиғатты теориялық жағынан танып-білуге мүмкіндік береді, табиғаттың іс-әрекеттік өзгеруің бейнелейтін идеалдық формалар ғылыми танымды құрайды. Бірақ табиғаттың іс-әрекеттік өзгеру формалары қалай құрылады, олар адамның саналы мақсаты көрінісінің мәні ме немесе олар табиғаттың объективтік болмысының сипаттамасымен беріліп, мәжбүрлей ме? Бұл сұрақтар белгілі бір мөлшерде танымдық қызметтің, ғылыми танымның бостандығы мен қажеттілік мәселелерін бейнелейді.

Бұл сұрақтар тарихи жағынан буржуазиялық дәуірдегі ойлауға жатады. Олар тек соның шеңберінде ғана қалыптаса алады, өйткені оның алдындағы және одан кейінгі ойлау типі бұл ситуацияны мәселеламайды. Адам өзінің табиғаттан жатсынуын бұл жатсынуды теориялық жағынан бағындыру жөніндегі мәселені қою үшін түйсінуге (кейінірек бұл түйсікті теориялық игеру жазықтығына ауыстыруға) тиіс болды - ғылыми танымдағы бостандық пен қажеттіліктің ара қатынасы мәселесінің мазмұны нақ осындай. Ғылыми танымдағы бұл мәселе оның тууымен бір мезгілде пайда болады, өйткені ғылым табиғатты бастапқыда адамнан жатсынған нәрсе ретінде түсінеді (осыдан барып табиғат объективтілігін метафизикалық түсіну келіп шығады). Пайда болып келе жатқан ғылым нақты шындықтың объективтілігі ретінде табиғат (біз көргендей бұл шындық кейінгі абстракция болып табылса да) пен субъективтілік ретінде адамның (ғылыми таным әдіснамасы бойынша есепке алына салып, жойылатын) арасындағы шұғыл қағидалық шекара жүргізе отырып табиғат пен адамның өзара қатынасының қажеттігіне сөзсіз келеді, ал бұл өзара қатынас бостандық - қажеттілік мәселесі ретінде көрінеді. Осындай формада ғылыми таным ғылымдағы жатсынудың мазмұнын игерді. Бұл жатсыну дүниені іс-әрекеттік қайта құрумен түпкілікті бағындырылады және табиғат адамнан оның өз рулық мәні жатсынған кезде ғана жатсынғаны түсінікті болады.

Буржуазиялық дәуір ғылымы табиғатқа адамнан тыс орналасқан, оған жат нәрсе ретінде қарайды. Сондықтан адам табиғаттың объективтік заңдарын (өзі ашқан) өзінен тыс нәрсе ретінде қарастырады. Олар адам онымен санасуға тиіс сыртқы қажеттілік ретінде әрекет етеді. Сондықтан қажеттілік бәрінен бұрын табиғи қажеттілік ретінде түсініледі. Ғылым ашқан заңдардағы бұл табиғи қажеттілік бейнесі қажеттілікті оның ғылыми танымда тіркелген заңдарына ауыстырады, сондықтан қажеттілік табиғаттың объективтілік, болмыстық заңы ретінде түсініледі. Бұған қарама-қарсы бостандық индивидпен өзара қатынастырылады, оның шектен шығуы, қажеттілікке қандай да бір қарама-қарсылық ретінде түсініледі. Ғылымның метафизикалық әдіснамасы дүниеге, табиғатқа ғылыми көзқарас шектерінде бостандықты көрмейді. Қажетті сипаты бар табиғат заңдарын тану да қажеттілікпен анықталады. Ғылыми танымның осындай ережесі ғылымның табысты дамуына жағдай жасағаны таңғалдырады: ғалымның санасында қандай да бір табиғи үдеріс немесе құбылысқа қатысты объективті бір мағыналас ақиқат өмір сүреді және бұл ақиқатқа жетудің жолы бар деген сенім бекіді. Ақиқатқа қол жеткізу үшін қажеттілік саласын тастап кетудің қажеті жоқ - танымның бүкіл қозғалысы сонда жүзеге асады. Бостандық болса субъективтілікпен, шамалаушылықпен, міндетті еместікпен қоғамдастырылады және соңғы есепте ғылымдағы қателіктерге әкеп соғады.

Ғылымның іргетасын қалаған ғалымдардың, ғылым әдіскерлерінің ғылыми танымның қайталанатын заңдылықтарын байқамағаны таңдануға тұрарлық олар табиғатқа бағыттаған сұраққа жауап алудың сәті түсті, бірақ оларда сұрақты дәл осылай қоюдың ақиқаттығына сенімділіктің болуы, әрине мүмкін емес еді. "Табиғаттың ашық кітабы" деген пікір осыдан шықпады ма екен? Ғылым әдіснамасының назарына табиғатқа ол "жауап беруге асығатын" осындай сұрақтарды беруге таңғаларлық қабілетті адам түсу үшін ғылымның осы үздіксіз табысына көңіл бөлу жеткілікті болар еді (біз оның жетістіктерінің тарихы ретінде жазылған ғылым тарихы өз сәтсіздіктерін жіберіп және тіркемегендігін де әсте ұмытпаймыз. Ол сәтсіздіктердің табыстардан гөрі көп болғанын, бірақ осы сәтті есепке алсақ ғылым табыстарының "қол жетпейтіндігін" күтуге болады). Ғылыми (анығырақ болу үшін физикалық) таным тарихы таным субъектісінің белсенділігі байқаусыз қалып қалуға ешқандай негіз болмаған, бірақ қалып қалған мысалдарға бай. Таным үдерісінен субъектіні жоюға ғылым ішілік рефлексияны орнату (ақиқаттың "лайлануынан" құтылу үшін) көрініп тұрған нәрсені көруге мүмкіндік бермейді.

Физикалық таным дамуының тарихы, әсіресе оның Галилей, Кеплер, Ньютон есімдерімен байланысты ерте кезеңдерінде әдіснамалық сипаттағы кең көлемді материал берілді. Мысалы, Галилей мен Ньютонның жұмысшыларынан табиғат құпияларының "жазуларын оқудағы" ғалымның рөлін дәріптеуге табанды әрекеттер жасалғанын көруге болады. Мұнда танымның қайдағы бір тарихтан тыс субъектісі табиғатқа сұрақ қойып, ал табиғат оған жауап беруге мәжбүр болатын дүниені қағидалық тану жөніндегі тезис шегіне дейін жеткізілген.

Мысалы, Галилей ондай сұрақтарды айқын көрегендіктен қалыптастырды. Осыдан оның табиғатты зерттеу әдісі көрінді. Ол жөнінде С.Васильев былай деп жазды: "Ол (Галилей -Авт.) саналуан және күрделі шындықты бөлшектеп талдаудың нәтижесі болып табылатын абстракцияларды оқшаулайтын әдісті мойындады... Галилей бойынша нақты үдеріс немесе құбылыстың жекелеген сәттерін ойша бөліп және одан кейін оларды таза түрінде көрсетудегі сананың қабілеттіліктері ғылыми табыстардың негіздерін қалады" .

"Диалогтар" мен "Әңгімелерде" Галилей құбылыстағы мәнсізді абстрактілей отырып ("мәнсізден" абстрактілеу мүмкіндігінің өзі ғана танымның белсенділігі жөніндегі ойға әкеле алатын еді) табиғи үдерістерді бөліктерге, элементтерге бөлшектей, құбылысты "таза түрінде" зерттей және одан соң құбылысты "таза түрінде" ашып пайымдаулардың бастапқы пунктіне қайта оралу арқылы бұл әдісті сансыз көп рет қолданды. Қалай бұл барлық "сананың бастан кешкендерін" табиғатқа сөзбе-сөз еру емн идеялар дамуының табиғи емес әдісі ретінде беруге болады, ойлаудың айқын белсенділігін қалайша байқамауға болады? Бұны аталған зерттеу жұмысын қандай да бір жасанды, шартты, ең соңында зерттеуші табиғат құпиясының сырын ашуды істеуге тиіс жол беру деп тану нұсқамасынан бөлек басқаша түсіндіру қиын .

Бұл әдіс өз-өзінен табиғат заңдарына қарсы қылмыспен туыстас, бірақ ол ақиқатқа апарар жолдан басқа ештеңе емес және бұл жолда қулыққа көшкен зерттеуші ақиқатқа жетіп, ол жөнінде еске түсірудің қажеті жоқ жүгенсіздік жасайды. Сонымен, таным субъектісі белсенділік танытты, бірақ оны бірден айыптады; өзі жүзеге асырған білім көкжиегін бұзып өту жөнінде ұмытты. Таным субъектісінің белсенділігі табиғат жөнінде объективтік ақиқатқа жету үдерісінде шартты әдіс болып танылады .

И. Ньютонның ғылыми әдісті түсінуі де осыған ұқсас. Ол ғылыми еңбектің мәнін түсінуде өте дәйектілік танытады. Ньютонға дейінгі кезеңде физика Галилейдің алдынан шыққан соншалықты формасыз болған іс жүзіндегі әжептәуір материал жинап, оны теориялық жағынан игерді. Галилей, Кеплер мен басқа да ірі физиктер нақты - ғылыми зерттеулермен бірге физикалық әдіснамамен одан кеңірек - ғылыми таным мәселелерімен айналысты. Сондықтан Ньютон физикалық білімнің бірқатар көлемін ғана емес, бұл білімдердің қажетті түрде реттелген, ғылыми зерттеудің нақты әдістерімен сәйкес келтірілген, дүниенің механикалық бейнесімен қалыптасып келе жатқан ғылым өкілдерінің көзқарасын мұраға алды.

Ньютон бұл жұмысты жалғастырды.

Көп физикалық материалдың болуы оны ғылыми жүйелендіруді табанды түрде талап етті. Білімдердің өсіп келе жатқан көлемін жүйелендіруге байланысты пайда болған мәселелердің қарапайым еместігі жүйелендіру қағидаларының тәжірибелік деректерді қарапайым индуктивті қорытындылау мен алынбайтынына байланысты. Бұл қағидалардың негізіне ғылыми зерттеулердің арасында жеке бөлініп шығатын кейбір жалпыға отақ заңдылықтарды алу табиғилау болмақ. Бұл кезде ғылыми танымның метафизикалық әдіснамасының негізгі қағидасы - объективтік қажеттілікті бақылау, заттар мен үдерістердің табиғи барысын бұзбау қадағаланады. Алайда жалпыға бірдей заңдылықтарды тану - ғылыми танымның міндеті және оның орындалуына осы таным бағытталған. Сондықтан жүйелеуші қағидалар ретінде зерттеліп отырған саладағы құбылыстардың заңдылықтары емес, жаңа пәнге толығынан барабар емес, оның алдындағы пәндік салалардың танылған заңдары әрекет етуі мүмкін.

Ньютон бұл әдіснамалық қиындықпен қақтығысты және физикалық материалды жүйелеудің қалыптасқан әдісін өзгертуге тиіс болды. Ол материалды саналы түрде бүкіл физикалық білімді салыстырмалы түрде қандай да бір бірыңғай құрылымға тартатын беймәлім логикалық орталықтарға айналатын бірнеше зерттелген құбылыстардың айналасына орналастыру дәстүрінен қол үзді. Ньютон (ол өз алдындағы бастаушы ретінде Евклидті атайды "құбылыстардан шығарылған қозғалыстың екі, үш жалпы қағидасын" бөліп шығарады жөн бұл қағидаларды механиканың жалпыға бірдей негізі ретінде ұсынады. Бұл қағидалар құбылыстарды алдын ала қарастырудан, тәжірибеден шығады, бірақ олар логикалық жалпыға бірдейлік деңгейіне жетіп Ньютон механикасының бастамасы ретінде ұсынылады. Ол бұл қағидаларды геометриядағы аксиомаларға ұқсас етуге ұмтылды. Ол үшін бұл қағидалардың тәжірибеден шығатыны және геометриядағы аксиомаларға ұқсас логикалық негіздеулерді қажетсінбейтіні дау тудырмайды. Бұл Ньютон үшін оның механика бастамаларын логикалық негіздеудің қажеттілігінің болмауы - маңызды сәт. Ол өзінің алдына осындай міндет қойса, оны шешетін еді, өйткені құбылыстарды тікелей қорытындылай отырып, жалпы қағидаларды (Ньютонның түсінігі бойынша) шығарып тастауға болмайды, бұл қағидалар оңдалмайтын мұраттық сәт мазмұнына ие. Бірақ Ньютон өз бастамаларының тек тәжірибеден шығатын тегіне терең сенімді. Басқаша болуы мүмкін емес еді - ғылым қажеттілік шегінде қозғалады, ал ғылым бұл қажеттілікті игереді және оны білімнің логикалық қаңқасына айналдырады.

Ғылым дамуының ішкі механизмдерін осылай түсіну табиғи болып көрінеді, өйткені, ғылыми танымның атап өтілген мұраттары - оның объективтілігі мен субъектсіздігімен тура келеді. Алайда мұнда ғылымды тек табиғи қажеттілік шетерінде ғана қозғалушы ретінде түсіну мен ғылымның шынайы іс-әрекеті арасындағы терең қарама-қайшылық елеулі бола түседі. Ол ғылым дамудың әрбір нақты актісінде, әрбір қарапайым ғылыми қорытындылауда мұндай түсініктен жаппай қол үзеді.

Галилей ғылыми зерттеудің пәні сапасында құбылысты саналы түрде бөліп көрсетіп (немесе оның терминологиясы бойынша "табиғат субстанциясының эмпирикалық белгісі") физикалық үдерістердің бүкіл жиынтығынан құбылыстарды бөліп көрсету актісінің өзімен іштей қажетті ғылыми әдісті мұраттандыруды жүзеге асырды. Барлық мұраттандыру таным субъектісі дамуының бірқатар деңгейін оған орай субъектінің артында тұрған мәдениетті, шындықты мұраттандыру үдерісінде бұл мәдениетке сипатты дүние игерудің әдістерін ұйғарады. Танымдық үдерістің белсенді жағы ретінде шынайы әрекет ете отырып, іс жүзінде ғылыми зерттеу аймағын, оны игерудің әдістері т..б. аймағын қалыптастыра отырып таным субъектісі бұл үдерісте қызметтің барлық басқа формасындағыдай "өзінің саналық мақсатын... жүзеге асырады" және бұл өзін көрсету актісінде табиғи байланыстардың казуальдылығынан жоғары көтеріледі.

Механистикалық әдіснаманың (ал нақ онымен соңғы есепте ғылыми танымды азат еместігі шектеулі қажеттілік шектерінде қозғалушы ретінде түсіну байланысты) ғылым дамуында бірқатар ғасырлар бойы мызғымас мәртебеге кездейсоқ ие болмағанын атап өту қажет. Ғылыми танымның қалыптасу және дамуы үдерістерін u-реттеуге арналған кеңестік философиялық әдебиетте нақ осы әдіснаманың табиғи құбылыстар мен үдерістерді сандық жағынан сипаттап, барлық сапалық саналуандық абстрактіленіп, жоққа тән етуге бейімделген Жаңа уақыт ғылымы дамуының тенденциясы мен әлеуметтік-мәдени алғышарттарын неғұрлым барабар бейнелейтіні сенімді көрсетілген. Таным үдерісінен таным субъектісін ал онымен бірге "табиғаттың барлық бояуын" да жою осы себептерге келіп тіреледі. "Табиғатта адам үшін бар-жоғы құрал, бар-жоғы пайдалы затқа айналатын" сол үдеріс қажеттілікпен бірге табиғаттың адамнан жатсынуына әкелді, ал соңғысы болса адам табиғаты өте объектілі оқып үйренген және табиғи заңдылықтардың өздері қажетті образ бен объектілі - табиғи анықтамалар болып табылған кездегі ғылыми әдістің мұндай түсінігін продукциялады .

Физикада табиғи өзара байланыстардың қажеттігі ерекше формада - механистикалық себептілік, қатаң, физикалық оқиғалардың бір мағыналы себептілік байланысы арқылы көрінді, - метафизикалық әдіснама адамның "азат" мінез-құлқына қарама-қарсы қойылды (беймәлім абстрактылы адамға бірақ ғалымға емес - соңғысы өзінің табиғатқа деген қатынасында оған "ұқсас" болуға міндетті).

Революцияландырушы ықпалы орасан болған салыстырмалылық теорияның өзі де бұл мәселеде ескі әдіснамалық қажетсінбейтіні дау тудырмайды . Бұл Ньютон үшін оның механика бастамаларын логикалық негіздеудің қажеттілігінің болмауы - маңызды сәт. Ол өзінің алдына осындай міндет қойса, оны шешетін еді, өйткені құбылыстарды тікелей қорытындылай отырып, жалпы қағидаларды (Ньютонның түсінігі бойынша) шығарып тастауға болмайды, бұл қағидалар оңдалмайтын мұраттық сәт мазмұнына ие. Бірақ Ньютон өз бастамаларының тек тәжірибеден шығатын тегіне терең сенімді. Басқаша болуы мүмкін емес еді - ғылым қажеттілік шегінде қозғалады, ал ғылым бұл қажеттілікті игереді және оны білімнің логикалық қаңқасына айналдырады.

Ғылым дамуының ішкі механизмдерін осылай түсіну табиғи болып көрінеді, өйткені, ғылыми танымның атап өтілген мұраттары - оның объективтілігі мен субъектсіздігімен тура келеді. Алайда мұнда ғылымды тек табиғи қажеттілік шетерінде ғана қозғалушы ретінде түсіну мен ғылымның шынайы іс-әрекеті арасындағы терең қарама-қайшылық елеулі бола түседі. Ол ғылым дамудың әрбір нақты актісінде, әрбір қарапайым ғылыми қорытындылауда мұндай түсініктен жаппай қол үзеді.

Галилей ғылыми зерттеудің пәні сапасында құбылысты саналы түрде бөліп көрсетіп (немесе оның терминологиясы бойынша "табиғат субстанциясының эмпирикалық белгісі") физикалық үдерістердің бүкіл жиынтығынан құбылыстарды бөліп көрсету актісінің өзімен іштей қажетті ғылыми әдісті мұраттандыруды жүзеге асырды. Барлық мұраттандыру таным субъектісі дамуының бірқатар деңгейін оған орай субъектінің артында тұрған мәдениетті, шындықты мұраттандыру үдерісінде бұл мәдениетке сипатты дүние игерудің әдістерін ұйғарады. Танымдық үдерістің белсенді жағы ретінде шынайы әрекет ете отырып, іс жүзінде ғылыми зерттеу аймағын, оны игерудің әдістері т..б. аймағын қалыптастыра отырып таным субъектісі бұл үдерісте қызметтің барлық басқа формасындағыдай "өзінің саналық мақсатын... жүзеге асырады" және бұл өзін көрсету актісінде табиғи байланыстардың казуальдылығынан жоғары көтеріледі.

Механистикалық әдіснаманың (ал нақ онымен соңғы есепте ғылыми танымды азат еместігі шектеулі қажеттілік шектерінде қозғалушы ретінде түсіну байланысты) ғылым дамуында бірқатар ғасырлар бойы мызғымас мәртебеге кездейсоқ ие болмағанын атап айту қажет. Ғылыми танымның қалыптасу және дамуы үдерістерін зерттеуге арналған кеңестік философиялық әдебиетте нақ осы әдіснаманың табиғи құбылыстар мен үдерістерді сандық жағынан сипаттап, барлық сапалық саналуандық абстрактіленіп, жоққа тән етуге бейімделген Жаңа уақыт ғылымы дамуының тенденциясы мен әлеуметтік-мәдени алғышарттарын неғұрлым барабар бейнелейтіні сенімді көрсетілген. Таным үдерісінен таным субъектісін, ал онымен бірге "табиғаттың барлық бояуын" да жою осы себептерге келіп тіреледі. "Табиғатта адам үшін бар-жоғы құрал, бар-жоғы пайдалы затқа айналатын" сол үдеріс қажеттілікпен бірге табиғаттың адамнан жатсынуына әкелді, ал соңғысы болса адам табиғаты өте объектілі оқып үйренген және табиғи заңдылықтардың өздері қажетті образ бен объектілі - табиғи анықтамалар болып табылған кездегі ғылыми әдістің мұндай түсінігін продуциялады .

Физикада табиғи өзара байланыстардың қажеттігі ерекше формада - механистикалық себептілік, қатаң, физикалық оқиғалардың бір мағыналы себептілік байланысы арқылы көрінді, - метафизикалық әдіснама адамның "азат" мінез-құлқына қарама-қарсы қойылды (беймәлім абстрактылы адамға бірақ ғалымға емес - соңғысы өзінің табиғатқа деген қатынасында оған "ұқсас" болуға міндетті).

Революцияландырушы ықпалы орасан болған салыстырмалылық теорияның өзі де бұл мәселеде ескі әдіснамалық көзқарастарда қалып қойғаны белгілі. Физикалық білімдегі себептіліктің метафизикалық мазмұнына тиіспей қалдырып қоюға нақ осы ұмтылу А.Эйнштейнді кванттық механика мәселелері жөнінде көп жылғы айтысқа түсуге мәжбүр етті. Тек кванттық механика ғана физикалық таным себептіліктің механистикалық түсінігі шегінен шыққан бұнымен бірге физика үшін мүлдем жаңа табиғи үдерістердің "ерік бостандығы" мәселесін әкелген бірінші физикалық теория болып табылады. Бірақ тек осы мәселеге шыға отырып физика әдіснамасы таным субъектісінің белсенділігін танымның енген сәті емес, қайдағы бір ықтиярсыз қосу емес, таным үдерісіндегі таным субъектісінің қатысуында болмай қоймайтын салдары емес, оның мазмұнының бір жағы ретінде түсінуге қабілетті болып шықты.

Мұнымен бірге XX ғасырдың ірі физиктері (А. Эйнштейн т.б.) "ақыл-ойдың ерікті ойнының" орасан сындарлы рөлін әрқашан да ерекше атап көрсетті. Егер Ньютон жалпы бастамаларды тікелей тәжірибеден шығару мүмкіндігіне сенімді болса, Эйнштейн "механиканың негізгі ұғымдарын қарапайым тәжірибеден логикалық шығарудың барлық әрекеті сәтсіздікке ұшырайтыны" жөнінде анық қорытынды жасайды. Эйнштейн бойынша табыс керісінше қандай да бір алдын ала жасалған теориялық құрылымдардан шығатын зерттеуге серік болуы мүмкін. "Біздің алдымыздағы бүкіл тәжірибе бізде табиғат математикалық жолмен ойластырылған өте қарапайым элементтерді жүзеге асырудан құралатыны жөнінде сенім туғызады", - деп бекітеді ол Мен таза математикалық құрылымдардың көмегімен бізге табиғат құбылыстарын түсінуге кілт беретін түсініктер мен олардың арасындағы заңды байланыстарды таба алатынымызға сенімдімін. Тәжірибе бізге сәйкес келетін математикалық түсініктерге жон сілтеуі мүмкін, бірақ олар қандай жағдай да болсын одан шығарыла алмайды. Әрине, тәжірибе физиканың математикалық құрылымдары жарамдылығының жалғыз өлшемі болып қалады. Бірақ та нағыз шығармашылық бастама нақ математикаға тән" . Эйнштейннің мына сөздері ойлау белсенділігінің апофеозы ретінде естіледі. "Сондықтан да мен ежелгілердің таза ойлаудың шындықты танып-білуге қабілеттілігіне сенімі белгілі бір дәрежеде ақталды деп есептеймін" . Оның физика түсініктері оның іргелі заңдары жөніндегі белгілігі бір де кем емес ойы ғылыми таным бостандығын мойындау болып табылады: олар "адам ақыл-ойының еркін жаратылысының мәні. Келтірілген Эйнштейн пікірлері бойынша оның ғылыми қызметтегі бостандықты түсінуін көз алдымызға келтіруге болады. Тәжірибе ақыл-ой оппозициясы физикалық танымда сақталады. Эйнштейн түсініктердің тек тәжірибеге ғана телінбейтінін жөне одан тыс пайда болмайтынын (олардың тәжірибеден тыс пайда болуын ол табанды қорғайды) мойындағысы келмейді.

Егер Эйнштейн тәжірибеден "таза қажеттілікті" көрсе, жалпы түсініктер онда "таза ойлауда" пайда болады. Бірақ "таза ойлау" бәрібір де ерікті бола алмайды. Ол тәжірибемен байланысы көрініп тұрған теориялық құрылымдардан азат емес. Сондықтан Эйнштейн тұтастай алғанда себептілік тәуелділікті классикалық түсіну шеңберінде қалады. Тіпті Н.Бордың ақылсыз идеялары да физикалық шындық негізінде нық түру мүмкіндіктеріне ие бола алмау үшін де соншалықты ақылсыз емес. Физикаға өткен бостандықтың ол элементі онда тағы да қажеттіліктен пайда болды, өйткені физиканың жаңа пәндік аймағы оның қатысуын өзін барабар бейнелеу үшін талап етті. Дүниені адамнан тыс орналасқан нәрсе ретінде түсініп, бейнелегенше жаратылыстанудың танымдық үдерістері қажеттілік пен бостандықтың ара қатынасын түсінудің жаңа деңгейіне шыға алмайтыны жөнінде жалпы қорытынды жасауға болады.

Адамның табиғатқа деген сыртқы қатынастар шектерін тастап кетпейтін ғылыми шығармашылық шын мәніндегі шығармашылық болып табылмайды, бұл жағдайда шығармашылықтың орнына ғылымның теориялық денесінің ұлғаюы беріледі. Табиғатты игеруге бағытталған, адамнан жатсынған ғылыми шығармашылық адамға ешқандай қатысы жоқ (оларды "ашушылар" болмаса) табиғат заңдарының шығармашылығы болып табылады. Бірақ мұнымен бірге адам өзінің табиғаттан жатсынуын еш уақытта толық қол үзуге дейін жеткізген жоқ. Табиғатты тіпті сыртқы бейнемен оқып-үйрене отырып, ол бәрібір де өзін оған арнайды; бұл өзін-өзі арнау бұл мағынасында ерікті болып табылмайды, бірақ бұл бөгде болмыспен қатар болу да емес. Жаратылыстану адамның мәнділік күштерінің даму саласы ретіндегі өнеркәсіпке ұқсас түсінілуі мүмкін және олардың дамуымен адам табиғат кітабын "аша" отырып онда өзі туралы жазылғанды барған сайын көбірек табады.

Ғылыми шығармашылықтың қажеттілік саласында пайда болмайтынын көруге болады, өйткені қажеттілік тек өзін-өзі жаңғыртуға ғана қабілетті. Бірақ ғылыми шығармашылық таным субъектісінің жүгенсіздігі оның табиғатқа өз анықтығын танушы ретінде болуы мүмкін емес. Оны не нәрсе мүмкін етеді?

Ғылымдағы шығармашылық

Ғылыми шығармашылықты қарастыруды ғылым нормалары мен мұраттардың қалыптасуының нақты мәселелерінен бастайық. Ғылыми танымының кез келген деңгейінде оларды бірде айқын, бірде айқын емес формада табуға болады. Ғылымда оның дамуы мен жұмыс атқаруының қандай да бір нормалары мен мұраттары қалай пайда болады. Олардың қызметтік табиғаты болатынын барынша анықтықпен белгілеу қажет. Бұл ережеге көрініп тұрғандай белгілі бір жағдай қарама-қайшы келеді. Ол Бэкон, Демокрит, Галилейдің ғылым қалыптасуының салыстырмалы түрде қысқа кезеңінің ішінде ғылыми танымның өте және өте көп нормаларын ұсынуы мен байланысты болды, қазірдің өзінде бұл нормалардың көбін ғылым қолданып жүр. Бірақ бұл ойшылдардың да бос жерде жасампаздықпен айналыспағанын ұмытпау керек; олардың норма-тыйым салулары оның алдындағы дәуірдің схоластикалық біліміне деген сындарлы көзқараспен анықталды.

Бұның барысында білімнің жаңа нормалары өз кезегінде ұзақ уақыт бойы қалыптасқан бұрынғы нормаларға қарама-қарсы нормалар ретінде әрекет етті. Ал танымның жаңа нормаларына қатысты айтсақ, онда ғылымның негізін салушылар түйіндеген формалармен атүсті танысудың өзі олардың өте жуықтау, аморфтық сипатқа ие екендігі жөнінде сенімі пайда болады, ол өз мазмұнына ғылымның одан кейінгі дамуында ондай дамудың оңды тәжірибесі белгілі бір нормаларда ізін қалдырған кезде ие болады.

Ғылыми танымның әлеуметтік-мәдени детерминациясының тұғырнамасы жиынтық қоғамдық-тарихи іс-әрекеттен ғылым әдістері, мақсаттары, нормалары, мұраттарының шығуын негіздейді, одан олардың шектеулі негізін көре отырып, сол дәуірде басым болған материалдық өндіріс әдісіне талдау жасауға бағытталады. Іс-жүзінде ғылыми білім қозғалатын барлық анықтықтар, параметрлер адам қажетсінулерін қанағаттандыруға бағытталған ең әртүрлі қызметтік формалардың өзара әсер етуінен қалыптасады және ғылым өз нормаларын дәуір мәдениетінің жалпыға бірдей денесінде игереді. Ғылымға адамдардың күнделікті өмірдегі тәжірибесінің протатит тәрізді, бірақ елеулі түрде қайта құрылған формадағы тәжірибе (эксперимент) енді. Ғылыми таным кәдімгі өмірдің көптеген нормаларын теориялық жағынан ой елегінен өткізеді, оларды өз мазмұнының кең мәтінінде ұғымды түрде қайта жаңғыртады. Ғылыми таным нормалары жиынтық қоғамдық өндірістен ғылыми еңбектің бөлініп алуының шамасына қарай басқа қызметтік формалардан барған сайын алшақтай түскен ғылымдағы қызметтің мұратты сұлбалары ретінде түсінілуі мүмкін.

Ғылымдағы мұраттық мақсат көздеу әрқашан да айқын емес, бірақ ғылыми танымды әрқашан пәрменді түрде ұйымдастыратын ғылым мұраттары формасына ие болады. Ғылым мұраттарының қалыптасуы - мәні жағынан терең шығармашылық, күрделі, кешенді үдеріс. Ғылым мұраттары объективтік дүниені барабар бейнелеуге бейімделген және сондықтан да өте объектілік болып көрінуі мүмкін. Бірақ бұл олай емес. Адамды оқып-үйренуге бағытталған шығармашылық, конструкторлық қызмет таным нысанының анықталғандығы, диалектикалық бірлігі болатын ғылыми таным мұраттарын қалыптастырады. Ғылымдағы мұраттардың бар болуының өзі ғана ғылыми қызметтің терең шығармашылық сипатының бұлтартпас дәлелі болады. Ғалым өзі де әрқашан түсіне бермеуі мүмкін қандай да бір мұратқа бейімделе отырып ғылыми еңбекпен айналысқанда бұл мұрат "оның әрекеттерінің сипаты мен әдістерін заң ретінде анықтайтын және оған өз ерік-жігерін бағындыруға тиіс болатын" мақсат ретінде әрекет етеді. Сондықтан ғалым бүкіл бұл үдерісті тұтастай қажеттілік саласында жатқан ретінде қабылдайды және ғылыми танымда бостандықтың орын алмайтынын мойындауға әзір тұрады. Бірақ бұл кезде ғылымның шындық қызметінде зерттеу затына айналдырылатын объективтік шындықтың сол үзіндісі ғалым тек объективті деп мойындайтын мұратқа мақсатты нұсқамамен әрқашан заттанатыны назардан тыс қалады.

Мұрат заң ретінде шын мәнінде ғалым қызметінің әдісі мен сипатын анықтайды, бірақ бұл заң ғылымдағы мұның алдындағы қызметпен алдын ала берілген. Ғылыми танымның мұраттары да, нормалары да ғылымда салыстырмалы түрде дербес өмір сүруге не бола алады, оның күшіне байланысты олардың таным субъектілігінен, жалпы адамнан тәуелсіздігі жөнінде кереғар түсінік пайда болады, бірақ бұл бар-жоғы көрер көзге ғана. Ғылымның мұраттары мен нормаларының қызметтік шығу тегі ғылыми таным дамуымен олардың мазмұны елеулі түрде өзгеретін кезде олардың тарихи өтпелі сипаты сенімді түрде көрсетіледі. Ғылымдағы шығармашылық жаңалықтар дәуірін құрайтын немесе ғылыми танымның ірі, елеулі мақсаттары мен мұраттары қалыптасатын үдерістермен байланысты ғылыми қызметтің тек жекелеген сәттерінде ғана орын алады деп ойлаудың жөні жоқ. Ғылыми қызмет негізінен шындықты мұратты бейнелеу, мұраттылықты тұрақты елестету болып табылады, бірқатар мағынада ғылым оның даму формасы -мұраттылық пен шығармашылық болмыстың саласы болып табылады.

Ғылымның репродуктивті қызметтен азат болмайтыны сөзсіз, ғылымның техникалық жарақтануының өсуі ғылымдағы шығармашылық емес сәттердің меншікті салмағының өсуіне әкеп соғады . Бірақ бәрібір де "ғылым қоғамдық дамудың жалпыға ортақ рухани өнімі ретінде" бірінші кезекте адамның дүниені шығармашылық теориялық бейнелеуі жүзеге асырылатын қызмет саласында бой көрсетеді. Жаттану дәуірінде де, оны бағындыру дәуірінде де адамның табиғатқа деген және ғылымның өз ішіндегі қатынастары қаншама бұрмаланса да, бұл заттар емес, идеялар өндірісіне қатысты қатынастар болып табылады. Және бұл сәт ғылымды материалдық өндіріс саласындағы еңбектен түпкілікті түрде ерекшелендіреді.

Материалдық өндіріске деген рухани өндірістің әртүрлі жақтарының қатынастарын талдай отырып К.Маркс рухани өндірістің тіпті бәрін жұтатын капиталмен де жұтылмайтыны және ізінде өндірістің капиталистік әдісін жаңғыртпайтын дербес болмысын сақтайтыны жөніндегі қорытындыға келеді. "Материалдық емес өндірісте, - деп жазады ол, - егерде ол тіпті тек қана айырбас үшін жүргізілсе де, тауарлар өндіреді .капиталистік өндіріс тек өте шектеулі көлемде қолданылады... Мұнда көпшілік жағдайларда іс ғылыми... өндірістің... әртүрлі түрлерімен айналысатын адамдардың жиынтық сауда капиталына жұмыс істейтін капиталистік өндіріске өтпелі формасымен, - сөздің тура мағынасындағы өндірістің капиталистік әдісімен ортақ ештеңесі жоқ және оған тіпті формалді түрде бағындырылмаған қатынаспен шектеледі'". Рухани өндіріс материалдық өндірістің тікелей әсерімен дамыса да оны өзінде жаңғыртпайды және көшірмейді. Рухани өндірістің өзіндік мазмұны мен даму формалары бар. Міне сондықтан да ғылым саласындағы қоғамдық қатынастар заттарға байланысты емес (капитализм тұсындағы материалдық өндіріс саласындағы қатынастарға ұқсас). Мүлдем басқаша қалыптасады - бұл қатынастардың негізінде айырбас құралы ретінде зат емес, білім, теория, идея жатады және осыған ұқсас нақ айырбас ғылымдағы қоғамдық қатынастарда ұйымдастырады. Ғалым табиғатқа осындай қоғамдық қатынастар призмасы арқылы қарап, оны зерттейді. Бұл ғылыми қызметтің капиталдың заттық қатынастарынан салыстырмалы түрде азат болуына мүмкіндік береді, ғылыми еңбекке жатсынудың бәрін қирататын әрекетіне ішінара қарсы тұруға тура келеді.

Ғылым саласындағы еңбекті К.Маркс жалпыға бірдей еңбекке жатқызады, ол жөнінде біз өзіміздің зерттеуіміздегі бірінші бөлімде айтқан болатынбыз. Жалпыға бірдей еңбек өзінің шығармашылық сәттерін және тірі шығармашылықты мұралаумен сипатталады. К.Маркс атап көрсеткендей адам болмысының барлық саналуан формалары оның дамуындағы мүмкін болатын салалар ретінде әрекет етсе де өндірістің капиталистік әдісі шеңберінде жалпыға

бірдей еңбек адамның мәнділік күштерінің шығармашылық дамуы жүзеге асырылатын жалғыз сала болып табылады. Бірақ материалдық өндіріс саласындағы қызмет қажеттілік саласы да болып есептеледі.

Ал К.Маркс адамның мәнділік күштерінің еркін дамуымен байланыстырған бостандық болса бұл саладан тыс жатыр. "Бостандық патшалығы шындықта мұқтаждық пен сыртқы мақсатқа сәйкестік мәжбүрлеген жұмыс тоқтаған жерде басталады, осыған орай заттар табиғаты бойынша ол "материалдық өндіріс саласының арғы жағында" жатады. Сондықтан капитализм тұсындағы адамның шығармашылық дамуы материалдық өндірістен салыстырмалы түрде тәуелсіз болатын салада жалпыға ортақ еңбек саласында жүзеге асырылады. Бірақ "буржуазиялық өркениеттегі" жалпыға бірдей еңбек" материалдық өндірістен бөлекше тек "рухани өндірісте" ғана шоғырланады. Алайда бұл жалпыға ортақ еңбектің тек айналдырылған формасы ғана". Рухани өндіріс материалдық өндіріске қарама-қарсы қойылатыны соншалықты, "ғылым (рухани өндірістің өзіндік формасы бола отырып - Авт.) еңбекке қарағанда бөтен, кереғар дұшпан және оған үстемдік ететін күш" ретінде әрекет етеді. Ғылымның еңбекке деген бұл дұшпандығы кереғарлығы еңбектің ғылым жетістіктерін олардың жатсынған формасында тұтынуға мәжбүр болатынынан, еңбектің неғұрлым ерікті бола түсетіндігінен көрінеді.

Адамның даму саласы жалпыға ортақ еңбекте шоғырланған, ол және тек шығармашылық субъектімен жүзеге асырылуы мүмкін, өйткені бұл еңбек өткен еңбектің саналы заттануын анықтайды, ол онсыз жалпыға ортақ болуын қояды. Сондықтан "жалпыға ортақ еңбекте азық-түлік өндірісі мен субъектінің өзіндік жалпыға ортақ шығармашылық күшінің өндірісі бір-бірімен үйлесе, сәйкес келеді". Бұнымен қоса В.С.Библер атап көрсететіндей "қызметкер" жалпыға ортақ еңбек "саласында өндіретін негізгі... - бұл "не" емес, "кім" -қызмет субъектісінің өзі" .

Жалпыға ортақ еңбек сипаты үшін төтенше мәнді оның өнімі өндірісі мен бұл еңбектің шығармашылық субъектісі өндірісінің сәйкес келуі жалпыға ортақ еңбекті Маркске дейінгі талдауға толықтай анық болмай қалған ғылыми қызметтің тұтастай бір беттерін түсінуге мүмкіндік береді. Іс жүзінде ғылыми қызметтің өнімі қызметтің тек осы формасына табиғи тән және одан тыс басқа жерде тұтынылады, бірақ бұл жағдайда жатсынған формада ғана тұтынылады. Ғылымнан тыс еш жерде оның заңдары, оның теңдеулері, оның тілі мазмұнды игерілуі мүмкін емес және ғылыми қызмет контекстінен ғылыми еңбек өнімін алып тастау өз болмысы үшін міндетті және олардан тыс барабар формада өмір сүре алмайтын субъектінің шығармашылық күштерімен табиғи байланысын үзу нәтижесінде болып өтеді. Бірақ нақ осы терең байланыстың күшіне байланысты ғылымдағы барлық жаңа ашылу адамнан тыс табиғатты теориялық меңгеруге бағытталған барлық күш салу таным субъектісінің дамуымен ұласады. Сондықтан ғылыми шығармашылық табиғатқа бағытталған болып (адам үшін "сыртқы" бейнемен) адамның жеке басының дамуына ұласады . Осылайша ғылыми шығармашылық ғылыми таным субъектісінің өзіндік шығармашылығы болып табылады. Шығармашылыққа қажеттілік (табиғи қажеттілікпен байланыстырылған) пен бостандықты бір-біріне қарама-қарсы қою алынып тасталады.

Бұл сәтті нақты қарастырайық. Ғылымның механистикалық әдіснамасымен ғана емес, жалпы формалды ойлаумен абсолюттендірілетін табиғатты адамға қарсы қою (өндірістің капиталистік әдісінде табиғаттың адамнан жатсынуға негізі бар) бұл мәселені диалектикалық-материалистік тұрғыдан түсіндірумен бағындырылуы мүмкін. К.Маркс жатсынған еңбек шектерінде "адамның рулық мәні - табиғат тәрізді, оның рухани рулық игілігі - оған жат мәнге айналатынын" көрсетті. Бірақ мұндай табиғат (адамның "заттық дүниені қайта өңдеуінің" салдары) оның (адамның - Авт.) туындысы және оның шындығы болады" .

Сондықтан табиғатты адамға қарсы қою - белгілі бір тарихи кезең үшін дұрыс болған нәрсені сыншыл емес тұрғыдан абсолюттендірудің салдары болып табылады. Бұл мәселенің теориялық шешімі К.Маркстің "1844 жылдың экономикалық-философиялық қолжазбаларында" берілді, ал жаттануды алып тастауды іс жүзіне асыру әлеуметтік дамудың ісі.

К.Маркс бойынша табиғат пен адамның жеке рухани жағдайы адамның рулық мәнін құрайтын болса, ғылыми танымда жүзеге асырылатын табиғатты танып-білу онымен бірге рулық мәні табиғатта пайда болатын адамды да танып-білуге болады. Сондықтан да А.Эйнштейн табиғаттың заңдарын "адам зердесінің ерікті жаратылыстары'" ретінде айтқанда, бұл түсінбеушілік пен дұрыс емес пайымдауды туғызбауы керек - "ерікті саналы қызмет тұп-тура адамның рулық сипатын құрайды" . Адамның өзін-өзі еркін орналастыруды (осыған орай ерікті ойлауы) заттанған дүниені қайта өңдеудің нақты адамдық әдісінен (және оны теориялық бейнелеуі) басқа ештеңе де емес. Шығармашылықта ерікті саналы қызмет ретінде адамнан тыс дүниені танып білу мен өзін-өзі танудың бірлігіне қол жеткізіледі.

Сондықтан да көптеген басқа да ірі ғалымдар сияқты А.Эйнштейннің сөзін (ал олардың біз ғылыми шығармашылық актісімен байланыстырып жүрген танымдық ситуацияны түсіндіру, өзгерту жөніндегі әрекеттері таңқаларлықтай ынтымақтас болып келеді) . Идеалистік түкке тұрмайтын нәрсе ретінде түсінуге болмайды, олар іс жүзінде дұрыс жолда еді. Ғылыми таным бойынша табиғатты ғана зерттеп қоймайды және жаратылыстану тек қана табиғат білімі болып табылмайды. Бірақ К. Маркс көрсеткендей "адам жаратылыстанудың тікелей заты болып есептеледі" өйткені "өзінің заттық іске асырылуын табиғат заттарынан ғана табатын ерекше адамдық... мәнділік күштер, жалпы өзін-өзі тануын тек табиғат жөніндегі ғылымнан ала алады" . Осы арада барлық айқындықпен неліктен адамға тән танымдық құралдардың ғылыми танымның әдістерімен нормаларының сондай-ақ ғылыми білім есепке алынып, енгізілетін формалардың шындықты шығармашылықпен игеру мүмкіндігіне не болатыны түсінікті бола түседі -олар шындыққа, дүниеге барабар, өйткені дүние - бұл адам дүниесі деген сөз...

Наука как форма духовного производства //

Логико-гносеологический анализ науки.

Алма-Ата. 1990. С. 73-102.

ӘЛЕУМЕТТІК-МӘДЕНИ КОНТЕКСТ ЖӘНЕ ӘДІСНАМА МӘРТЕБЕСІ

Александр ХАМИДОВ

Философия Шығыста және Батыста бір уақытта дерлік пайда болды. Онымен бірге ол бірыңғай емес әлеуметтік-мәдени жағдайларда пайда болды. Олардың ортақ нәрсесі -Шығыста да, Батыста да философия архаиканы алмастырған қоғамда пайда болды. Алайда Батыста тарихи үдеріс бір қоғамдық формациялардан басқаларына өту революциялық (диалектикалық мәнінде) жолмен жүзеге асса, Шығыста даму эволюциялық жолмен жүрді. Мұндағы пайда болған әлеуметтіліктің антогонистік типі әлеуметтіліктің архаикалық тіпті қиратса да, сонымен бірге оның жалғасы да болып табылады. Батыста антикалық (гректік те, римдік те) жеке тәуелділік қатынастар типіне жатса да, дегенмен барлық белгілері бойынша архаиканы теріске шығарады. Ал Шығыста, оның ішінде Қытай да бар. Социум барлық негізгі белгілері бойынша Архаикамен туыстас болды.

Шығысты біз иньдік, ал Батысты яньдік метамәдени үлгіге жатқыздық. Оның арасында Шығыс өзінің метапарадигмалық бағытын анықтауда тоқырап қалса, Батыс іштей буырқана дамыды (Дао емес, Логос бойынша деу керек). Мұнда жалпы янь метапарадигманың ішінде бір-бірін ырғақты түрде алмастыратын иньдік және яньдік әлеуметтік-мәдени үлгілер өмір сүрді15. Иньдік және яньдік әлеуметтік-мәдени үлгілер П.А.Флоренский философиясындағы мәдениеттің тиісінше ортағасырлық (= түндік) және қайта өркендеулік (= күндізгі) типтеріне сәйкес келеді.

Ол бұл типтерге мынадай сипаттама берді: "Бірінші тип шектеулігімен, объективтілігімен, нақтылығымен, өзіндік жинақылығымен, ал екіншісі бытыраңқылығымен, субъективтілігімен, жалтақтығымен, шала-пұлалығымен сипатталады" .

Егер біз қазір Батыс тарихын сараласақ, онда иньдік Архаика мен Орта ғасырлар, ал яньдік Антикалық пен Жаңа заман (Қайта Өрлеумен бірге) болып табылады. Шығыста Архаика ғана емес, одан кейін келетін Социум типі (Маркс бойынша өндірістің азиялық әдісі) де әлеуметтік-мәдени біртұтастықтың иньдік типі болып табылады. Осылайша, егер Батыста Архаика мен Орта ғасырлардың арасында Антикалық, яғни яньдік әлеуметтік-мәдени үлгі тұрса, Шығыста Архаика мен бұрынғы архаиканың арасында елеулі "саңылау" жоқ. Сондықтан мұнда тарихи үдерістің түзу сызықсыз ырғақты жалғастылығы логикасына жол жоқ.

Батыстың әлеуметтік-мәдени типтерге бөлу түсініктері бойынша пайымдасақ, Шығыста, оның ішінде Қытайда қоғам Архаикадан бірден Орта ғасырларға өткен.

Сонымен Шығыста философия әлеуметтік-мәдени біртұтастықтың инъдік типі контексінде, ал Батыста (жеке алғанда Элладада) - янъдік тип контексінде пайда болды. Бұл негізгі белгілер, біріншіден, философияның тұтастай алғандағы әлеуметтік-мәдени саладағы мәртебесі мен орнына, екіншіден, Шығыс және Батыстағы философиялардың дүниетанымдық және әдіснамалық міндеттерінің арақатынасына әсер етеді. Бұл жағдайда Шығыс және Батыстағы иньдік әлеуметтік-мәдени үлгінің ерекшелігін есепке алу қажет. Ол Шығыста Шығыстың яньдік емес (яғни Адамның дүниедегі болмысы мен дүниеге көзқарасының типінің шығыстық әдісі), иньдік метамәдени парадигмасына көбірек сай келеді.

Батыс болса өзінің жалпы реңкімен (яғни тағы да адамның дүниедегі болмыс әдісі мен одан өсіп шығатын дүниеге көзқарас типі бойынша) нақ - янъ метамәдени парадигмаға сай келеді. Ал бұл Батыстағы әлеуметтік-мәдени құндылықтардың иньдік типтерінде яньдік метапарадигманың белгілері бар немесе оның күштік өрістеріне шалынғанын білдіреді. Бұны шығыстық және батыстық иньдік әлеуметтік-мәдени құндылықтардың дүниеге көзқарастық және әдіснамалық жақтарының өзара қатынастары мен философия мәртебесін зерттеу кезінде ескеру қажет.

Сонымен янъдік әлеуметтік-мәдени парадигма жөнінде Батыста өзіндік түсінік бар.

И.А.Флоренский атап көрсеткендей, яньдік әлеуметтік-мәдени біртұтастық бытыраңқылығымен, яғни әртүрлі салалардың тұйықтығы, белгілі бір автономиясымен және жіктелуімен, сондықтан да бүтіннің белгілі бір механикалығымен сипатталады. Яньдік әлеуметтік-мәдени Бүтіндік-организм емес, көбінесе механизмге ұқсайды. Әрине Антикалықта бұл механикалық Жаңа және қазіргі замандағыға, яғни капитализм жағдайларындағыға қарағанда айқын сипатқа ие бола алмайды. Бірақ онда мұның бәрі бар. Батыс (яғни бәрінен бұрын Батыс Еуропа) жекеменшіктік бастамалардың қоғамдық меншікті жеңген (Ресейде іс қарама-қарсы сипатта болғаны белгілі) Архаиканың соңғы сатысының бұл тенденциясын іске асырды. Ал бұл Батыста қоғамдық бүтін мен индивидиумның өзара қатынасы біріншісінің екіншісінен үстемдік етуі жағдайында соңғысының көп мөлшерде автономиялық дәрежеге ие болғаны (ондай Ресейде, оған қоса Шығыста болған жоқ) білдірді. Бұл янь парадигмасының ерекшелігі болып табылады, оны Флоренский субъективтік ретінде анықтайды.

Мұндай бүтіндікте рухани өндірістің, сананың барлық салаларың, оның ішінде әрбір индивидиумның санасын шарпыған дүниеге деген ортақ көзқарастың өмір сүруі сөзсіз. Сонымен бірге сананың әртүрлі формаларының өз хабитусы болады және ең болмағанда айқын түрінде дүниеге деген жалпы көзқарастың өзіндік анықтамаларының тек модуляциясы мен оның әмбебабы болып табылмайды. Сананың әрбір саласы толық егемендік болып табылып, ақиқатпен өз көлемі шамасында қарым-қатынасқа түсетіндей "өзін-өзі көрсетеді". Егер бұл қатынастар мен оның көлемінің анықтамаларында дүниеге деген жалпыға ортақ көзқарастардың әмбебаптығы, максимумы мен қағидалары болған болса, онда сана формасының немесе мәдени саланың өзі үшін тек имплицитті және айқын емес болады.

Батыстағы социумдық стратификацияның қатаң еместігі (тіпті батыстық инь әлеуметтік-мәдени парадигманың өзінде де), тік және көлбеу мобильділіктің жоғары деңгейі жеке адамның іс-әрекетінің және әсіресе жеке адам санасының даралануына жағдай жасайды. Бұл жолда әрине адамда Тұлға қалыптасады, бірақ бұл жолда да атомистикалық өзіндік болмыс қалыптасады (және де бұл неғұрлым орнықты тенденция). Жеке адамның өзіндік центризмі мен өзіндік өлшемі өзінде дүниеге көзқарастың ортақ бағыттарын аз мөлшерде сақтап қалады. Мұндай жағдайдың ұнамды қарама-қарсы жағы жеке сананың дүниеге көзқарастың жаңа парадигмаларының пайда болуы мен өсуінің нүктесі болу мүмкіндігі болып табылады.

Батыста философия, әрине, рухани өндіріс формасы, яғни мәдени-онтологиялық феномен, бірақ сонымен бірге - өте жекеше іс ретінде пайда болады.

Элладада тек "жеті кемеңгер" деп аталғандардың есімдері ғана аңызға айналған. Фалестен бастап философтардың бәрінің нақты, жеке есімдері болған жеке адамдар. Қытайда да философияның басталуы аңыздармен көмкерілген: оның пайда болуы қайдағы бір "кемеліне келген данамен" байланыстырылады.

Бірақ нақты іс жүзінде философиямен айналысқан жеке адамдар да жартылай аңыздық тәнге ие болған немесе нақты есімдерге ие емес. Мысалы, "Дао дэ цзиннің" авторының шынайы есімі белгілі емес. "Лao-цзы" - "Қарт ұстаз" дегенді ғана білдіреді.

Батыста философия дүниеге деген ортақ көзқарастардың ықпалына ұшыраудың нәтижесінде пайда болса да, онымен бірге одан өзін алшақтау ұстады. Міне сондықтан да онда бастапқы кезеңнен бастап философия емес, көптеген философиялар: Гераклит философиясы, Пифагор философиясы, Платон философиясы т.б. өмір сүрді. Қанша философ болса, сонша философия да болды. Шығыста, оның ішінде Қытайда философиялық әралуандық қатаң парадигмалық шекараларға ие болған. Даосизм -Қытайдағы логикалық және тарихи жағынан бірінші (және белгілі бір дәрежедегі түсінік бойынша жалғыз) философия. Социумдық жіктелу белгілі бір дәрежеге жеткен кезде Кун-цзы ілімі, конфуцийшілік әлеуметтік философия ретінде пайда болды. Осы кезден бастап философиялық ілімдердің бағыттары дао (иньдік) және конфуцийлік (янь) парадигмалар шеңберінде жүзеге асырылады. Батыста, сол ежелгі Грекияның өзінде саналуан философиялық ілімдерді қандай да бір неғұрлым бәрін қамтитын парадигмалармен салыстырып қарау қиын.

Батыста философия салыстырмалы үстемдік етуші дүниеге деген көзқарастардың салыстырмалы дербестігіне ие болып қана қоймай, социумның басқа салаларына қатысты да салыстырмалы дербестікке ие болады. Яньдік әлеуметтік-мәдени парадигмаларда бұл тәуелсіздіктің көбірек, иньдікте азырақ болатыны өз-өзінен түсінікті. Нық орныққан дін басым сала болған орта ғасырларда философияны "теологияның қызметшісі" болуға мәжбүрледі, ал саяси идеология басым болған тоталитарлық социумдарда философияны осы идеологияның қызметшісіне айналдыруға тырысты.

Бірақ социумның басқа барлық салалары бір-бірінен алшақтап, автономияға ұмтылды.

Ғылым да бұдан шет қалмады. Антикалықтың қойнауларында пайда бола салысымен ол бастапқыда философиямен өзін байланыстырған кіндікті кесісуге тырысты. Нығаюының күшіне қарай ол көбірек бірігіп, философиядан аулақтай бастады. .Д.Рожанский атап көрсеткендей, бұл әсіресе александриялық дәуірден ерекше көрінді: "Александрия ғылымы үшін мамандану топ болды, ғылым пәндеріне қызығушылық қандай да бір философиялық алғышарттарға байланысты емес еді". Орта ғасырларда (инъ парадигмасы) философия мен ғылым бір-бірінен шалғай орналасты. Жаңа дәуір ғылымның қайта өркендеуі болып табылады (кейбіреулер тіпті бұл кезеңде ғылымның бірінші рет пайда болуын қуаттайды). Мұнда да Антикалықта болғандар қайталанды. Бастапқыда философия мен ғылым бір-бірін ынталандырып қатар жүріп отырды, бірақ кейіннен галактикалар тәрізді қайтадан бір-бірінен қашықтап кетті. Бұған көбінесе философиялық жүйелердің әралуандығы жағдай жасады. Ғылым бірыңғай болды, ол бір ғана пәнмен -табиғатпен (қоғам жөніндегі білімдер ғылым бейнесіне анағұрлым кейініректе не бола бастады) істес болды. Бұл жағдайда ғылым барынша позитивті бола түсіп, метафизикалық мазмұнынан арыла бастады.





А.И.Кобзев дұрыс атап көрсеткендей, "XIX ғасырда Еуропада ғылым мен философияның арасындағы үйлеспеушілік тура қол үзушілік пен ашық жауласуға дейін жетті". Позитивизмнің негізін салушы О. Конт метафизика дәуірінің батып бара жатқаны жөнінде мәлімдеп, "Ғылым өзінше бір философия" деген ұранды жариялады.

Индустриялық өркениет пен ғылыми-техникалық прогрестің дамуымен мәдениеттің орталығына қойылып, тіпті руханилықтың эталонына айналдырылған Ғылым Дінді де, өнерді де, Философияны да қозғалысқа келтірді. Жаңа позитивтердің айтуынша, соңғысы жалған ғылым ретінде бағаланды. Ғылым өзіндік "ортақ ғылыми" әдіснамасымен қандай да бір философияға қатысты мүмкіндігінше бейтараптыққа ие болу мүмкіндігін аңғарды. Оның үстіне ғылым XX жүзжылдықта (бәрінен бұрын салыстырмалылық теориясы мен кванттық механика түрінде) әдіснамалық қана емес, дүниеге көзқарас тұрғысынан да философия деңгейіне шығу қажеттігімен соқтығысты.Бұл деңгейге кейбір жекелеген ғалымдар да шықты (Ресейде, мысалы, Вернадский, Ухтомский, Чижевский, Любищев т.б.). Өтіп бара жатқан жүзжылдықтың екінші жартысы Ғылым мен Философияның неғұрлым тығыз одағымен аталып өтті. Ғылымның батыстық емес, шығыс философиясына бейімделе бастағаны шындық (әңгіме бәрінен бұрын ядролық физика, космология, трансжекелік психология т.б. сияқты ғылымдар жөнінде болып отыр).

Тоталитарлық (реңкі бойынша иньдік) социум аясында рухани өндірістің барлық формалары саяси идеологияның "рентген" сәулелеріне ұшыраған. Философия мұнда үш жақты рөл атқарады: 1) мемлекеттік идеологияның қызметшісі болады (орныққан тәртіпті ақтайды); 2) тәртіпке бағындырылған ғылымға дүниеге көзқарас пен әдіснамалық жағынан қызмет етеді; 3) ғылымға идеологиялық (квази дүниеге көзқарас және квази әдіснамалық) бақылауды жүзеге асырады. Соңғы онжылдықтарда кеңестік философияда оның дүниеге көзқарастық міндеттеріне нұқсан келтірген методологизм басым болды. Бірақ ғылымның "диалектикалық-материалистік әдіснамамен" жалпы философияның өзін жоққа шығаруға даналығы жетті.

Егер енді батыс Социумы аясында философияға жалпы көзқарас жасасақ, онда оған П.А.Флоренский бүтіндей "қайта өрлеу" (янь) мәдениетіне жатқызған шала-пұлалық пен еліктеушілік сипат қолданылуға лайық екендігі бірден көрінеді. Және бұл аздаған дәрежеде де болса батыстық ортағасырлық мәдениет пен оның философиясына да қолданылады. Философиялық жүйенің бәрі дерлік әрқашан да қолда бар дүниеге деген көзқарас әмбебаптары мен үнемі объективті онтологиялық "қамтамасыз етумен" сәйкес келе бермейтін өз категориялары мен қағидаларын жасап шығарады, бірақ ол философтар мен жүйелер берген бірден бір әмбебап және онтологиялық релевантты болып табылмайды. Бұл "еліктеушілік бастамалар" философиядан тыс салаларға әдетте аз қолданылады, ал ғылымда олар өздерінің дүниеге көзқарастық пен әдіснамалық міндетін іске асыруға мүмкіндік беретін "операционалдық" категорияларды нақты өзгертуді жиі қажетсінеді.

Егер енді Шығысқа, оның ішінде Қытайға көңіл аударсақ П.А.Флоренский "ортағасырлық" (инь) мәдениетті сипаттай отырып айтқан Социум мен оның барлық салаларының үйлесімділігі мен жинақылығы көзге бірден шалынады. Әрине, біз бұл жерде тіршілік ету салаларының мамандануын байқаймыз, бірақ олар автономиялықтан көрі гетереномиялы болып келеді. Және бұл жерде философия рухани өндіріс саласы ретінде үстемдік етуші дүниетанымнан салыстырмалы түрде алшақ кетпейді, тек омы артикулденген және рефлективті формада репрезенттейді. Онымен бір мезгілде ол артықшылық жағдайға да ие болады.

А.И. Кобзев атап өткендей, Қытайда философия "ешқашан теологияның (соңғысы онда таза түрінде тіпті де өмір сүрген жоқ) қызметшісі болған жоқ".

Бұл иньдік метамәдени парадигма аясында, Шығыста Діннің мәртебесі мен сипаты яньдік метамәдени парадигма аясында, яғни Батыстағыға қарағанда қағидалы түрде басқашалығымен түсіндіріледі. Және бұл жалпы дүниеге көзқараспен есепке алынатын сондай (атап өтілгендей жеке) онтологиямен анықталады. Бұл онтология көрінген Универсумнан сарқып алынған атрибутқа Идеалдылығы - Жоғарғы шындықты қосып жазуға жол бермейді. Яғни оның қандай да мамандануына жол бермейді. Батыстық дүниеге көзқарас көрінген Универсум онтологиясын ассимиляциялайды, сөйтіп оған ақыр соңына антропоморфтық атрибутканы қосып жазатын бұл жоғарғы Шындықты-Идеалдылықты мамандандырады. Міне сондықтан да Құдайды қандай да бір Тұлға ретінде қабылдау тармақталған және Теодицея т.б. енетін дәлел келтірілген теологияны талап етеді. Діннің бұл екі типі мен Жоғарғы Шындық-Идеалдылықтың екі бейнесін де жекелік деп есептеу қажет. Нағыз шынайы Дінге өзінің шынайы емес әмбебаптанған жекелікке тең бұл екі "жартының" жоғарғы синтезі жолында қол жеткізілуге тиіс тәрізді. Шындыққа Шығыс жақындау сияқты. Махатма Кут Хуми Лал Синг А.П.Синнетке жазған хаттарының бірінде былай дейді: "Есімдік бас әріппен жазылуды талап етсе де, біздің философия да, біздің өзіміз де Құдайға сенбейміз". Бұл жерде Кут Хумидың дәстүрлі Онтологияны қайта жаңғыртып отырғаны шындық. Виссарионнан (өзін Иисус Христің екінші келуін жүзеге асырушы деп мәлімдеуші) шыққан "Соңғы Өсиетке" сай бұл Онтология абсолют (Виссарион терминологиясы бойынша бірыңғай) контаминациясы мен Аспандағы Әкейге сүйенеді.

Бұл ең жаңа Онтология бойынша "Дүниеде екі ұлы Бастама бар", ал "Дүниені Жаратушы мен біздің Аспандағы Әкей бірдей Қайнар Көз емес" . Екінші тек жер бетіндегі адамзатпен "айналысып" және оны өзіне белгілі ғана жолмен бастап жүреді. Бірақ, бұл, әрине, нағыз жұмыстың тақырыбы емес.

Тақырыпқа қайтып оралсақ. Шығыстағы дүниетаным мен оның әмбебаптары - көмескі-шашыраңқы, жаңа рефлекстілі-стихиялы, философиялық жағынан артикулденген, рефлекстілі-рафинадты формасында тұрмыс пен күнделікті тіршіліктің неғұрлым ұсақ бөлімшелерін қамтитын әлеуметтік-мәдени бүтіндіктің барлық қабаттары мен барлық салаларының өн бойына өтеді. Оның үстіне олар бұл салаларға делдалдық етуші бейімдеуші өзгеріссіз түгелдей енетіні мәнді "Хуан-ди нэй цзинде" айтылған: "Инь мен яньда табиғат жолы, бүкіл тірлік иелерінің өмір сүру қағидалары, олардың барлық өзгерістерінің себептері (табиғатта), өмір мен өлім негіздері, рухани іс-әрекеттің қайнар көздері баяндалған". Бұл Қытай классикалық философиясының категориялары мен қағидаларын, әдіснамасын тікелей өздігінен дерлік қамтамасыз етеді.

А.И. Кобзев мұны төмендегіше түсіндіруге бейім. Ол былай деп жазады: "Қытайдағы философия, ғылым мен әдебиеттің арасындағы шекараның айқын еместігі ең кең шектерде - математикадан метафизикаға дейін және метафизикадан поэзияға дейін бірыңғай терминологияны пайдалануға әкеп соқты. Мұның мүмкіндігі дәстүрлі Қытай философиясының нышандық сипатымен алдын ала анықталды. Ол бойынша жоғарғы идеяларды (и) барынша сарқа бейнелеуге қабілетті сөздер мен жазулар емес, нақтырақ нышандар (сян) болып есептелді... "Нышан" түсінігінің арнайылығы деп жалғастырады, -А.И.Кобзев - оның поэзиялық тіл компоненттері мен логикалық-математикалық формализмдердің белгілерін қамти алатындығында. Дәстүрлі Қытай философиясы терминдерінің тиісті арнайылығы олардың әртүрлі мәндік деңгейлерге ие "Көп өлшемді": бейнелік-метафоралық, нақты-ғылыми, абстрактылы-философиялық т.б. мәтіндерді құра білуге мүмкіндік беретіндігінде".

"Нышан" түсінігін өте кең көлемді пайымдаудан басқаға көңіл бұруға болады. Бірақ басқа нәрсеге назар аудармауға болмайды. А.И. Кобзевтің өзі ежелгі қытай философиясының универсумның энергетикалық жоспармен толу фактісін атап өтсе де ол оны заттық жоспармен толы батыс философиясымен өлшейді. Бірақ соңғысы біріншісімен салыстырғанда өлшеусіз неғұрлым ала-құла бейнелеу береді. Универсумның заттық-субстраттық жоспарын нақ тереңдету жолында философияның, ғылымның, өнердің бір-бірінен бөлінуі діннің және ішінара ғылымның пәндік жіктелуі жүзеге асырылады. Универсумның нақ осы энергетикалық жоспарын тірек ету Ежелгі Қытайда философия мен мәдениеттің басқа салаларының арасындағы шекаралардың "айқын еместігін" (дәлірек - бейнеленбегендік) алдын ала анықтады. Міне сондықтан да Қытайдағы ғылым философиямен өлшеусіз тығыз байланыста болды, мұндай жағдай Батыста да орын алды (тіпті ортағасырлар дәуірінде де). Бұл оның тұғырнамалық аппаратына да ықпал етті. А.И. Кобзев атап көрсеткендей, өз терминологиясын жасап шығарған батыс ғылымынан Қытай ғылымының ерекшелігі - ол өз терминологиясын жасамай, философия пайдаланған терминологияны пайдаланды. "Мұндай жағдайда, - деп жазады ол - ғылым табиғи түрде философияға қарағанда оған тәуелді және төмен тұрған, оған әдіснамалық нұсқаулар "жіберетін" болып көрінді".

А.И. Кобзев мынадай қорытынды жасайды: "Екеуінің де Батыстағы аналогтарынан ең соңында артта қалып қалу себебін дәстүрлі Қытай философиясы мен ғылымының аналитикалық бөлшектенуінен емес, нақты синкретикалық бірлігінен іздестірген жөн".

Біздің Қытайдағы философияның да, ғылымның да "Батыстағы аналогтарынан" артта қалуының қандайы жөнінде де болса, егер бір сәтке де классикалық қытай философиясында, сондай-ақ қытай ғылымында (бұл жөнінде А.И. Кобзев өзіне толық есеп береді) берілген онтологияның жекелігін назардан шығармасақ әңгіме қозғауға тура келмейді. Олар ары қарай ешқайда дами және алға жылжи алмайды, өйткені олар өздерінің категориялары мен түсініктерінде олардың ұмтылысы бағытталған пәнді бейнеледі. Өйткені - А.И.Кобзевтің сөздерін еске алайық - қытай философиясы өз бастауын "болмыстың әмбебап функционалды-энергетикалық қырынан" алса, ал батыс философиясы "оның субстанциялық-құрылымдық қырына" шоғырланған, өйткені олар болмыстың әртүрлі өлшемдерінде қозғалады және жеке, өзіндік жеке түйіндік анықтамалар призмасы арқылы қарама-қарсы өлшемді көреді. Сондықтан да олардың жеке дамуы тек өз өлшемінің шекті түрде толық ашылуы кезінде мүмкін болады. Ұлы Шек логикасына сай бір өлшем ішіндегі қозғалыстың ең соңында басқа, қарама-қарсы өлшемді таяныш етуге тиіс болатыны басқаша іс. Мұны біз XX ғасырдың соңындағы бірқатар батыстық ғылымдардан көреміз: яньдік когнитивтік парадигма пәндік, әдіснамалық және дүниетанымдық жағынан "айна артына" таяп келді.

Классикалық қытай философиясының өзгешелігі жөнінде айта отырып, А.И. Кобзев былай деп жазады: "Қытай классикалық философиясын барабар түсінудің кілті - оның әдіснамасының өзгешелігін түйсіну".

Бірақ әдіснама-феномен, дүниетанымды көбейтуші. Әдіснаманың соншалықты өзгеше бола алуы философияның бейнесін де бере алады. Бірақ та бұл өзгешелік философия өзгешелігіне кілт бола ала ма? Нақты тұжырымды жауап беру қиындау. Кобзев өз қағидасын мынадай жолмен дәлелдейді: "Кез келген дамыған қоғамда нақ философия өзінде рухани мәдениет салаларын жалпылама бейнелейді және өз тарапынан олар үшін әмбебап әдіснама қызметін атқарады. Бірақ оның өзі шынайы білім алудың дұрыс (ұтымды және жүйелі) формаларының неғұрлым жалпы теориясы ретінде белгілі бір "метафилософиялық" әдіснаманың соңынан еруге мәжбүр болады. Философиялық дәстүрлердің бірлігін қамтамасыз ету үшін орнықты түсінік аппаратынан тыс бірыңғай әдіснама да қажет. Ол нақ формалды болуға тиіс, өйткені мазмұндық жағында барлық толыққанды философия өз-өзінен әдіснамалық та болады".

Бұл пунктте, нақтырақ философияның қайдағы бір метафилософиялық формалды әдіснамасы болуға тиістілігі жөніндегі тұжырымында ежелгі қытай философиясы жөніндегі қазіргі кездегі ең ірі Ресей мамандарының бірі А.И.Кобзев жұмсағырақ айтқанда, біліксіздік танытады. Философияға оның өзі жасап шығарған әдіснамасынан басқа ешқандай әдіснама қысым жасай алмайды. Гегель: "Әрбір басқа ғылымда ол қарастыратын пән мен ғылыми әдіс бір-бірінен ерекшеленеді... Керісінше логика рефлексияның бұл формаларының ешқайсысын немесе ойлау заңдары мен ережелерін алғышарттар ретінде ала алмайды, олардың өздері оның мазмұнының бір бөлігін құрайды жөне бастапқыда оның ішінде өз негізін алуға тиіс'" деп жазды. Кобзев айтып отырған сол "орнықты түсініктер аппараты" (дәлірек категориялар аппараты) философиялық әдіснама (бірақ өзінің имманентті-мазмұндық өзара байланысымен екені түсінікті) болып табылады. Немесе Г.С. Батищевтің пайымдауын алайық: "Қандай да бір дұрыс ғылыми, мысалға, физикалық теория құрылғанда ешкімнің басына оны жасаған - физиктен оның теориясын құру үдерісінің өзінде ол шығарған заңды қолдануын талап ету ойы келмейді.

Жағдай философияда, диалектикалық логикада басқаша болады. Бұл жерде теоретиктің оған шығарылған үкімнің әсеріне ұшырамайтын бөгде "әділ қазы" болып қалуына құқығы жоқ. Ол категорияларды әмбебап әдіснамалық формалар ретінде баяндап отырғандықтан олар жөнінде сырттан баға беріп қана қоймай, олардың әрекеттерін өз зерттеуінде саналы түрде бейнелеуге тиіс. Оның пәнінің заңы сондай-ақ оның теориясын көру заңы да болып табылады. А.И.Кобзевтің "Нақ философияның өзінде рухани мәдениет салалары жинақтай бейнелейтіні" жөніндегі тұжырымы дұрыс болып (ол дұрыс) олардан биігірек тұруға тиіс болса, онда ол қандай саладан өзі үшін "метафилософиялық" әдіснаманы сарқи алады деген сұрақ туады? Жоғарыда философияға рухани мәдениет салаларынан ештеме қысым жасамайтыны айтылды. Оның үстіне қандай да бір басқа сала ғана салмақ түсіре алады. Батыс Еуропалық мәдени тарихта оның үстіне тарихи жағынан бірін-бірі алмастырған мифология (антикалық), дін (орта ғасырлар), ғылым (Жаңа және Қазіргі дәуір), саяси идеология (тоталитарлық тәртіп) салмақ түсірді. Философияға тек жалпы дүниетаным ғана қысым жасай алады. Бірақ бұл қысым жасаудың сипаты әртүрлі болуы мүмкін. Социум неғұрлым тұрақтырақ болған сайын (ал ежелгі Қытай Социумы осындай болды), философияның он бойына барлық дүниетанымдық күш өрісі көбірек өтіп, оның әмбебаптары мен қағидалары көбірек дәрежеде саналы немесе санадан тыс түрде философиялық рефлексияның жұмысы үшін мызғымас ережелер ретінде қабылданады. Дәстүр оларды біртіндеп формалдылыққа, егер А.И.Кобзевке ыңғайлы болса, қайдағы бір "метафилософиялық әдіске" айналдырады. Бірақ бұған қатаң дәстүрлі қоғамда жалпы дүниетанымдық (содан кейін философиялық) мазмұнның пәндік-онтологиялық мазмұн мен пәндік-семиосозистіктен тыс нормативті формаға (ол жөнінде төменіректе толығырақ айтылады) қосарлануының күшімен қол жеткізіледі. А.И.Кобзевке әзірше қарсылық көрсетеміз: "философиялық дәстүрлердің бірлігі" бірінші кезекте қайдағы бір бірегей (оның үстіне формалды) әдіснаманың соңынан ерумен емес, онтогносеологиялық-әдіснамалық тақырыптар және мәселелермен мазмұнды жұмыс жүргізумен қамтамасыз етіледі.

"Метафилософиялық" әдіснама жөнінде айта отырып, А.И.Кобзев мынаны атап көрсетеді: "Еуропалық философиялық дәстүрлерде мұндай әдіснаманың рөлін формалды логика, ал қытай философиясында - нумерология, яғни түп нұсқалық тілде "нышандар мен сандар жөніндегі ілім" (сян гиу чжи сюэ) деп аталатын нышандық кеңістіктік-сандық құрылымдардың ерекше теориясы атқарды. Қытай нумерологиясының Еуропадағы аналогы өзі үшін негізгі категориялар болып нышан (бейне мен сандар) саналатын пифагор-платондық аритмология немесе структурология (А.Ф.Лосевтің терминдерінде) болды. Егер Еуропада аристотельдік-стоиктік логика пифагор-платондық нумерологиядан басым болса, қытайда, керісінше, конфуцийлік-даолық нумерология құрсақтағы логикалық әдіснаманы-моистердің, есімдер мектебінің (мин цзя), ішінара легистер (фа цзя) мен Сюнь-цзының байырғы логикасын жеңіп шықты .

А.И. Кобзевтің еуропалық философиялық дәстүрлерге қатысты тұжырымын релевантты деп есептеу мүмкін бола қоймас. Ол бәріне баға беретін болса логика, гноселогия мен әдіснаманы ажырата алмайды. Логика ол үшін тек қана формалды логика. Ол былай деп жазады: "Жаңа уақыттың кейбір еуропалық ойшылдарының формалды логиканы мазмұндық позициялардан сынау әрекеттері оның табиғатын жеткіліксіз түсінумен орайлас болды" . Және мынаны қосады: "Гегель диалектикалық логика жөнінде айта отырып, іс жүзінде өз мағынасындағы логиканы емес, болмыс пен ойлаудың тепе-теңдігін мойындаудан шығатын ерекше философиялық ілімді сипаттайды". Бұл сөздерде А.И. Кобзевтің бүкіл тұғырнамасы баяндалған. Формалды логиканы логика сапасында асыра дәріптеу мен оны ғылым үшін де, философия үшін де әмбебап әдіснама дәрежесіне дейін көтеру болып табылады. Іс жүзінде Батыста формалды логика әдіснаманың құрамына логика ретінде кірсе де, ешқашан өздігінен әдіснама болған жоқ.

Қытай философиясына қолданылуы жөнінде А.И. Кобзевтің жүз пайызға дұрыстығына шек келтіруге болады. Философия дегеніміз бәрінен бұрын Мета-Физика болып табылады. Ол деген рефлексия, дүниетаным мен дүниелік қарым-қатынастармен рефлексиялардың жұмысы. Осы күйінде ол бәрінен бұрын онтология мен онтологиялық Антропология, тек содан кейін ғана осының негізінде-эпистемология, әдіснама, этика, эстетика болады, ол бәрінен бұрын Онто - және Антропологияға батқан, сондықтан да ол терең мазмұнды. Оны бірінші кезекте мазмұн қызықтырады. Осы мазмұнға бата отырып және рефлексияны жүзеге асыра отырып, философия бұл мазмұнның категория-әмбебаптарын жасап шығарады.

Бірақ та бұл категорияларды жасай отырып философия, барлық (бәрінен бұрын рухани) жұмыс сияқты, сонымен бірге семиозисті: релевантты онто-Антропологиялық мазмұн мен оның әмбебаптарын жүзеге асыруға мәжбүр болады. Семиозис үшін материал барлық әлеуметтік-мәдени шындықтан алынады. Бәрінен бұрын, бұл, әрине, тіл (бастапқыда ол маманданбады, яғни терминологиялық емес болды), сондай-ақ басқа да, оның ішінде бейнелеу құралдары. Философия рухани өндірістің басқа формаларынан немесе тіпті болмаса тұрмыс пен күнделікті тіршілік саласынан (бірақ міндетті!) көбірек немесе азырақ дәрежеде бөлектене бастаған кезде ол өзіне өзгертуге, кеңейтуге, тарылтуға, қайта мағына беруге болатын семиотикалық құралдардың белгілі бір жиынын жинастырады. Осылар арқылы философиялық емес сананың сыртқы рефлексиясы философияны философия ретінде сәйкестендіруді "таниды", философияның бұл жолы Шығыс үшін де, Батыс үшін де бірдей.

Классикалық қытай философиясындағы Болмыстың (онда энергетикалық өлшемдер берілген) әмбебап жалпыға бірдей анықтамаларының үстіндегі рефлексия семиозиспен соншалықты біте қайнасқан, оның тек к,ана семиозис бағытында ғана жұмыс істейтіні жөнінде әсер қалады. А.И.Кобзев былай деп жазады: "Дәстүрлі қытай ойы өкілдерінің көзқарастары бойынша есептеу мен геометриялық құрылымға ену, яғни таблица құрастыру, торларға орналастыру, тіпті логикалық реттеуге ниет білдірместен топтастыру (гэ, дэй) - жеткілікті, кейде түпкілікті танымдық қалыптасқандыққа қол жеткізу болып табылады'". Бізге бұның бұл ойшылдардың көзқарасы ғана емес, концептуалдық мазмұнды рәсімдеуде бұл мазмұнды профондық санадан бөлектеу, оны соңғысы үшін қол жеткізуін қиындату (егер тіпті қол жетпейтін болмаса да) мақсаттарындағы әдіс пе деген ой келеді. Классикалық қытай философиясындағы семиозис мәртебесі жөнінде осыған ұқсас пайымдаулардан бұл семиозистің арнайы әдіснама екендігі жөнінде пікір пайда болады.

А.И.Кобзев қытай философиясына тән "нумерологиялық әдіснама" жөнінде айтуға (және мұны сіңірген еңбегім деп есептейді) мүмкіндік табады. "Нумерологиялық әдіснама, - деп жазады ол, - өз ерекшелігі бар қытай философиясы мен мәдениетімен ажырамас байланыста, әмбебап топқа бөлудің феномені" . Топқа бөлушілік, бұл жерде шын мәнінде әмбебап - қауырттыққа жақындау, бірақ оның мәні батыс мәдениеті үшін сипатты топқа бөлушіліктен ерекшеленетінін ескерту қажет. Қытай философиясындағы топқа бөлушілік универсумның "теріс айналдырылған өзіне", яғни оның энергетикалық архитектоникасына негізделеді. Батыс мәдениетінде (батыс философиясында олар көп таралмаған) топқа бөлушілік Универсумның "беттік" жағына, яғни оның дене-заттық құрылымына негізделеді. Нумерология қытай философиясы мен топқа бөлушілік мәдениетімен байланысты болса да, әдіснамаға емес, семиозиске жатады.

Ежелгі Қытай философиясын сипаттайтын концептуалдық пен семиозистің біріккендігін ажырата алмау кобзевтікке ұқсас пайымдаулар мен құрылымдардың қайнар көзі болып табылады.

Классикалық қытай философиясының дүниетанымдық және әдіснамалық қырлары мен оларға сай атқаратын қызметтері бір-біріне өтіп, бір-бірінен ажыратылмайтынын атап өтуге болады. Батыс философиясындағы істің жағдайы басқаша.

Онда бір ғана дүниетаныммен, не салыстырылмайтын дүниетанымның (мысалы, жаңа позитивизмнің әртүрлі нұсқалары, құрылымдылық, постмодернизм т.б.) әдіснамасын жасаумен айналысатын жекелеген философиялардың өмір сүруі мүмкін.

Классикалық қытай философиясында логика немесе әдіснама ерекше бөлінбейді. Өйткені оның бұл жерде қажеті болмады. Г.П.Григорьева былай деп жазады: "Дәлелдеудің әдісі Аристотельдік мағынадағы логика да, диалектика (диалогтар) да болмай, өнегеге сілтеме жасау болды: қандай да бір сыйлы жан қандай да бір жағдайда ұнамды қылық көрсетсе ол заң күшіне енді" . Батыстық мағынадағы дәлелдеу құрметтелмеді. Лао-цзы былай деді: "Білетін адам дәлелдей алмайды, дәлелдеуші білмейді". Мұндай көзқарас қытай философиясының негізінде жатқан Онтологияға жағдай жасады.

Т.П.Григорьева Батыс пен Шығыстың бір-бірін толықтыратындығы қағидасынан шыға отырып, былай деп жазады: "Шығыс әдіснамасы батыстық пен бірін-бірі толықтыру қағидасы бойынша салыстырылады. Бұл әдіснамалардың қайсысы үздік деп сұрақ қою енді мүмкін емес, екеуі де бүтінді құру үшін қажет. Екеуі де дүниенің дәстүрлі үлгісіне жағдай жасайды, бір жағдайда - дуальдық, басқасында көптен күткен кездесудің басталуы құрметіне дуальдық емес үлгіні жасайды" . Бізге алайда тек бір ғана толықтырулар аздық етеді. Бұл "әдіснамалар" салыстырмалы түрде бірыңғай онтологияның "дүниенің дәстүрлі үлгілері" құйылған бір бөлігіне релевантты Бүтінге қол жеткізу үшін, Бірыңғайды құру үшін екі онтологияның еуперпозициясы мен осының негізінде сондай-ақ екі әдіснама қажет.

Социокультурный контекст и статус методологии //

Методология науки в контексте взаимодействия восточной

и западной культур.

Алматы. 1998. С.52-64.

МӘДЕНИТ АЯСЫНДАҒЫ ҒЫЛЫМ ЖӘНЕ ОНЫҢ ӘДІСНАМАСЫ

Анатолий КОСИЧЕНКО

Адам болмысы кеңістігінде ғылымның маңызы өте ерекше, мәнді, әрі оның тек мәдени мазмұнымен шектеліп қоймайды, Күнәкарлану туралы Библиядан алынған аңыз орталық мағыналық сюжеттік мазмұнынан басқа, рухани мәнділіктің тағы да бірнеше кескініне ие. Олардың біреуінің үстіртін мағынасы келесі түрде беріледі. Адамның күнә жасауы оның болмыстың тура шындығынан болмысқа жүргізілген рефлексия пайдасына қарай ақиқаттан бас тартуы болып табылады. Мұндай рефлексия ерекше мәні бар маңызды нәрсе болып көрінгенімен, шындығында артқа шегіну, жігерсіздік, жалған болып жатады. Бірақ адасқан адам сол жігерсіздігін жоғары тұрарлық нәрсе деп санайды.

Ғылым осындай рефлексияның жарқын мысалы бала алады, Адам өз болмысын тікелей білген кезінде осындай күйді басынан кешті емес пе? Бірақ бұл оған аз көрінді. Оған биікке көтеріліп, өзіне сырттан қарап, білгенін негіздеп алу қажет болды. Ал білгенін негіздеу дегеніміз не? Міне, осы жерде адамды болмыстың тура шындығынан алып кетіп, оның болмысының шешілмес қайшылықтарына әкелетін көптеген сұрақтар мен мәселелер пайда бола бастайды.

Бірден айқындап алуды қажет ететін нәрсе: болмыстың тура шындығы дегеніміз не? Және адам болмысының шешілмес қайшылықтары дегеніміз не? Бұған былайша жауап қайтаруға болады. Мәселен, мысал ретінде ағашты алайық. Ол өзінің мәніне қай кезде сәйкес келеді? Гүлдеген кезінде ме, әлде жапырақпен қапталған кезінде ме, немесе күзде бұтақтарының жалаңаштанғанында ма, әлде қыста қар астында қалған кезінде ме? Ол әркезде өз мәнінде болады, себебі ол әркезде ағаш болып қалады. Ал адам өз мәнінде қашан болады? К.Маркстің айтуынша, адам, өз мәніне сәйкес келетін жануарлармен салыстырғанда, оз болмысын рефлексия тақырыбына айналдырады.

Демек, адам өз мәніне ешқашан сәйкес келмейді; мұның себебі, адамның алдын ала берілген мәнінің жоқтығында, оның мәні шексіз трансценденттеу болады. Адамның осылайша түсінуі маңызды болып көрінеді. Ал егер ағаш өз мәніне ағаш болғандығына ғана сәйкес болса, онда адамның да өз мәніне адам болған кезінде сәйкес болатынымен неге келіспеске? Ой жүгіртпей-ақ, рефлекстемей-ақ, жай болу ғана. Қызықтысы, барлығының адамның кім екендігін және қалай адам болу керектігін біледі. Мұндай білік адамға туа біткен, ол платондық идеялардың қатарынан, нақтырақ айтқанда, ол адамға берекелі сый ретінде берілген. Бірақ адам бүгіңде жарылқауды түсіне бермейді. Ол жарылқаудан қорқады; оны аңсайды, бірақ қорқады, себебі берекелі болмыстан асқан жауапты еш нәрсе жоқ. Міне, осындай берекесіз болмысын ақтау үшің, адам рефлекстей бастайды, өз мәні жөнінде ой жүгіртеді, соған келіп тіреледі, яғни қажеттісінен басқасының бәрін жасайды, ал қажеттісі - өз мәнінде болу. Ал бұл үшін алысқа барып жатудың қажеті жоқ. Даостықтар айтқандай: "әлемді танып білу үшін, аулаңнан шығып жатудың қажеті жоқ. Бұл жерде де тап осылай. Жай болу ғана қажет; ал қалай болуды бәрі де біледі, бірақ ақиқатты танығандардың саны көп емес. Бұл айтылғандардың бәрі болмыстың турашылдығына қатысты болды.

Адам күнкөрісінің шешілмес қайшылықтары жөнінде айтатын болсақ, ақиқатты танымағандардың әрқайсысының тағдыры осындай болмақ дегіміз келеді. Бұлай болудың себебі, адамның екі ғана жолы бар: болмыс шындығына немесе бос күң көрудің шешілмес қайшылықтарына апаратын жолды таңдау.

Адам осы полюстардың арасындағы кеңістікте өмір сүріп келеді. Ол бұл кеңістікті өз әрекеттерімен, танымымен, өнерімен толтырамын деп ойлайды. Таным - өзін-өзі алдаудың ең ыңғайлы құралдарының бірі. Шынайы танып-білуге тырысатын адамға кім айып таға алады? Бірақ тап осы білім өмірдің мәнін ұғынуда септігін тигізе ала ма? Көптеген ойшылдардың ғылымды өмірлік мәні бар сұрақтарға жауап бере алмауында және жауап бергісі келмеуінде деп айыптаулары да кездейсоқ емес. Танымды жақсылық пен жамандық оппозициясында қарастыратын болсақ, ол ақиқаттағы жай болмыс шындығының орнын басатын жалған шындықты жасауды мақсат тұтады. Адам ақиқатта болудың орнына, ақиқатты тани бастайды, бірақ танып-біле алмайды, себебі бұл үшін жарамсыз құралды қолданады; ақиқатқа апаратын жол таным арқылы емес, болмыс арқылы жатады; ақиқат онтологиялы болып келеді.

Осы алдын ала ескертулерден кейін, ғылым мен оның әдіснамасы дегеніміз не және олардың мәдени контексті қандай болмақ деген сұрақ қоюымызға болады. Және Шығыс тура болмыс ақиқатымен байланысын неліктен үзбеген (сондықтан ғылымды компенсация құралы ретінде жасай алмаған), ал Батыс ғылымды тудырды да, бірақ не себепті онымен көңілі толмайды? Осы сұрақтардың жан-жақты жауаптары осы бөлімнің мазмұнын құрайтын болады.

Ғылым танымның ерекше нысаны болып табылады, бұл баршаға мәлім. Ғылымның танымдық нысан ретіндегі ерекшелігі жан-жақты. Оның қызмет етуі мен дамуының ғылыми сараптау, математикалық аппарат, репрезентативтілік, ұтымдылық, объективтілік сияқты ғылыми тұрғыдан терең, ерекше ішкі нысандарын бөліп көрсетуге болады, міне, ғылымның ерекшелігі осында. Шындықты меңгеріп, оны жаңадан жасай келе, ғылым әлемнің өзіндік картинасын құрайды, сонысымен өзіндік ақиқатын - ғылым ақиқатын қалыптастырады, ал бұл таным нысаны ретіндегі ғылым ерекшелігінің маңызды элементі болып саналады. Ақырында, ғылым аясындағы қызмет ғалымды ғылыми таным субъекті ретінде қалыптастырады, бұл да өзіндік ерекшелікке ие. Танымдық қызметтің басқа да өте ерекше қырларын бөліп көрсетуге болады, бірақ ғылым мазмұнының мейлінше ерекше, дербес екендігімен келісу үшін осының өзі де жеткілікті.

Егер ғылым ерекше танымдық нысан болып саналып, танымның жалпы, міндетті және қажетті мәртебесіне ие болмаса, онда танымдық қызметі ғылым нысанын қабылдамайтын мәдениеттер болатынын болжауға болады. Расында, ғылым батыс мәдениеті аясында туындап, дами бастағандығы баршаға мәлім; ал Шығысқа қатысты айтатын болсақ, шығыс мәдениеттері арасында ғылым айтарлықтай дамымаған. Бүгінгі күнгі Шығыстың бірқатар елдерінде ғылым бар болған жағдайда, оның даму деңгейі бұл елдердің Батыс мәдениетін қаншалықты қабылдап, меңгергендігіне байланысты болады, яғни Шығыстағы заманауи ғылым батыс феномені болып қала береді және Шығыс елдері батыс мәдениетін қаншалықты ұдайы өндірсе, соншалықты дәрежеде дами алады. Осыған орай, дамудың жоғары деңгейіне тез арада қол жеткізген ортағасырлық араб ғылымы өте ерекше, қысқа мерзімді мәдени контекстіге қарыздар екендігін еске салып кетуге болар еді, аталған мәдени аяның негізінде арабтармен қайта өңделген, ассимиляцияланған, арабтық шығыста "қараңғы" ғасырлар мен Еуропаның ерте дәуірдің орта ғасырлары кезеңінде сақталған антикалық философиясы мен мәдениеті жатыр.

Сөйтіп, ғылым - батыс мәдениетінің феномені. Біз оны танымның органикалық бөлігі ретінде Шығыста таба алмаймыз. Батыста да оның танымдық стратегиясы мен бүгінде ғылым деп аталатынның барлығы да тек XVII ғасырға таман қалыптасты. Неліктен бұлай болды? Бұған былайша жауап беруге болатын тәрізді. Адамның танымдық ұмтылысында әрқашан адамды қоршаған болмысты танып білуге деген қызығушылық болған. Бірақ оның түрткі себебі ретінде күнбе-күнгі өмір сүру қажеттілігі болғандықтан, әрі адам мұндай танымда тәжірибелік мәселелерді негізге алатындықтан, білім, бір жағынан, өте қарапайым, аморфты, "істі" білу болып саналған, ал екінші жағынан менің ойымша, тап осындай білім адамға қажет болған. Кейін біз бұл тақырыпты өрбітетін боламыз, ал қазір мұндай білімнің адам тұрған аймақтардың барлығына тән болғандығын көрсетіп кеткіміз келеді.

Осындай таным мен, біліммен қатар басқа таным түрі (Аристотель оны қолөнер типтік білімге қарама-қайшы өнер түріне жатқызған) - бар нәрсенің себептерін тану да болған. Танымның адамға берілген шындықтың себептерін тануға бағдарланған осындай екінші түрі заманауи ғылымға стратегиялық тұрғыдан жақын болып келеді.

Мұндай ұмтылыстағы ең маңызды болып болмыс себептерін тану саналады. Ненің бар екендігінің, айналадағының қалайша болып жатқандығының себептерін білу тікелей күнкөріске қажетті біліммен салыстырғанда, біршама артық болады. Болып жатқанның жақын емес, алыс себептерін немесе, бүгінде айтылып жүргендей, алғашқы себептерін танымның мақсаты сапасында танып-білу адамның оны қоршаған әлемде тиімді әрекет ету қажеттілігінен тікелей басталмайды. Алғашқы себептерді тануға ұмтылу асқақ рухтың, ұмтылушы рухының белгісі болып табылады. Бұл - осы тәрізді танымның бір қыры.

Ал екіншісі бар нәрсенің себептері идеясына немесе адамның тікелей бақылайтын салдарының себептеріне жүгінуі де бастапқыда көрінетіндей оңай, әрі айқын еместігінде қамтылған. Себеп-салдар байланысының идеясы - адам үшін ең терең, әрі маңыздыларының бірі. Адам санасы әлемнің себеп-салдарлы көршісінің ғаламдылығын, онтологиялық және дүниетанымдық маңызын толық бағалай алмайды. Табиғатты, жыл мезгілдерінің ауысуын, өз әрекеттерін (көктемде отырғызсаң - күзде өнім аласың) және т.б. бақылауды тұрпайы түсіндіру ешнәрсені түсіндірмейді, керісінше, адам көбіне үнемі қайталанып тұратын нәрсеге үйреніп кетеді де, осының бәрі солай болуы тиіс сияқтанып, бәрі де оңай, әрі таныс, әрі түсінікті болып көрінеді. Себеп-салдармен де тап осылай болады. Нақтылап айтуға білімім жетпесе де, менің ойымша, себеп-салдарлық байланыс адамда күнәқарлану барысында пайда болған сияқты, бұған дейін ол адам бойында мүлдем болмаған. Күнәға дейінгі адам себеп-салдарлық байланыс та, уақыт та болмаған тек бұрын айтылып кеткен тура болмыстың берекелі ақиқаттылығы болған әлемде өмір сүріп келген. Ал адам күнәға батқан кезде, оған қолдау ретінде оның жер бетіндегі қиын да, әділетсіз өмірінің мәңгілігінің емес, өтпелілігінің кепілдігі ретінде уақыт берілген сияқты. Осылайша дүниедегі оқиғалардың себеп-салдарлық байланысы берілген (демек, туылған). Адамның дүниедегі болмысының осы екі онтологиялық өзегі - уақыт пен себеп-салдарлық байланыс адамға Құдайсыз өмір сүрудің бар сұмдығына шыдау үшін (олар оның болмысының координаталарына айналған), көмек пен қолдау ретінде берілген.

Мұнда қызық бір нәрсе бар. Бұл мәселеге белгілі бір айқындылықты христиандық енгізеді, дегенмен себеп-салдарлық байланыс мәнінің айналасында түрлі ғаламдық дүниежүзілік дүниетаным тұжырымдамалары құрылып келеді. Осы мәселені, мысалы, буддизм қалай шешеді? Ол себеп-салдарлық қатынастардың дхарма-атомын енгізеді, бұл еуропалық санаға түсініксіз, әрі дүниенің болмыстық байланысының ажырамас бірлігін және бұл байланысқа адамның өзіндік болмыс байлығымен қоса қатыстылығын білдіретін ұғым болып табылады. Ал фонетикалық тұрғыдан өзімізге жақын естілетін - қарма мен қармалық себептілік адамның дхармалық құрылымдарға қатынасып, өз қолымен жасайтын жеке тағдырына түсірілетін дхарманың жалпы кескіні болып табылады. Буддизм себеп-салдарлық байланысты тіркеп, оның қарапайым түсініктемесімен қанағаттанбай, кеп қиналғаннан соң, бұл байланыстың растылығын жартылай мойындап, жартылай растамай отыр. Әрине, буддизм дүниеге деген Құдайсыз көзқарас ретінде қаншалықты дұрыс болып саналатын болса, соншалықты дәрежеде мұнысы дұрыс болып шықты, атап айтқанда: себеп-салдарлық байланыс бар, ол өте маңызды, әрі өте терең мәнге ие, дегенмен ол шынайы емес көне буддизм мұратында - қайта іске асырылу шеңберінің үзіліп, инрванаға шығуында - буддизмнің себеп-салдарлық байланысының мәніне нағыз қатынасы жақсы көрінеді: ол тым артық, ал адамның шынайы болмысы бұл байланыстан тыс болады. Менің ойымша, буддизмге осылайша үстіртін жүгіну (буддизмге бұлай жасаудың қажеті жоқ) мен буддизмнің себеп-салдарлық байланысқа қатынасын сипаттау бұл мәселеде христиандықтың дұрыстығын дәлелдейді (буддизм де дұрыс, бірақ христиандық ақиқат берекетіне ие болмағандықтан, ол бұл байланыстың жоқ екендігін түсінгенімен, оның неліктен жоқ болатындығын түсіне алмайды).

Бұл пассаж бізге ғылымның мәнін ішінара түсіндіріп бере алады. Шығыс мәдениеті бұл өмірдегі себептік байланыстар жөніндегі барлық сұрақтардың жиынтығын көлеңкеге алып кетіп, басып тастады (дүниенің майя ретінде болуы - сол басыңқылықтың салдары). Дүниені оның байланыстарының жиынтығында тану мәселесі қойылмады. Христиандық та себеп-салдарлық байланыстардың мәселесін өзектендірмеді, ол жаратылыс Жаратушыдан бастау алады деп көрсететіндіктен, Жаратушыны барлығының алғашқы себебі деп санайды, ал себептік байланыстардың ұсақ-түйектері кей кезде құпия, ал кей кезде христиандық үшін маңызды емес болып келеді. Христиандық ғылымның пайда болуына себеп-салдарлық мәселесін өзектендіру арқылы келген жоқ. Тіпті қағиданы дәлелдей келе, көптеген тарихшылар мен ғылыми әдіскерлер дәлелдеуге тырысып бағып келгендей, христиандықтың ғылым бастауында мүлдем тұрмағандығын баса көрсетуге болады. Оның себебі де оңай: христиандыққа ғылымның қажеті жоқ; ғылым христиандықтың ақиқаты болып саналады. XVI-XVII ғасырлардың алғашқы ғалымдарының (әдетте, барлығы да - христиандар) ғылыммен айналысқандарын Құдайға жағымды іс жасап жүргендей сезінулері терең адасқандық болды. Иә, табиғат -"Жаратушының екінші кітабы", табиғатты тану да белгілі мағынада Жаратушыны тану болып табылады, бірақ ғылым бұл жерде табиғатты тануға қажетті құрал болып саналмайды. Бұл тез арада өз дәлелін тапты: ғылымның дамуына қолайлы болу үшін (әрі оның өнімділігін арттыру үшін) табиғаттың дербестігі мен оның заңдарының объективтілігін қабылдау мұң екен (табиғаттың Жаратушымен жасалғандығын ешбір жоққа шығармастан), ғылым, алдымен, Жаратушыны қажет етпей тастады да, кейін, онымен санасуды да мүлдем қойды.

Христиандықты ғылым дереккөздерінің бірі деп санайтын болсақ, мұны жағымсыз мәнінде ұғынған дұрыс тәрізді, атап айтқанда: Еуропаның христиандықтың жоғары, бірақ жүзеге асырылуы қиын талаптарынан шаршағандығы XIV-XV ғасырларда айқын байқала бастады, Еуропа пұтқа табынушылыққа және христиандықтан "босаған" адамның тоқтаусыз шығармашылық қуатына ие Қайта өрлеу дәуіріне қарай маятник тәрізді ауытқыды. Бұған дейін христиандықпен біріктірілген және оның бойынан өз мәнін тапқан адам болмысының көптеген салалары өзіндік ерекше негіздемелерге жүгіне бастайды, ал христиандыққа адамның тіршілік әрекетінің дербес тәсілдері жүзеге асырылатын жалпы фоны рөлін қалдырады. Ғылым осындай тәсілдердің бірі болды.

Монотеистік діндер ғылымды тудырмайды; ғылым діни дүниетанымдық негізде дами алмайды. Ғылымның ашып, дәлелдеп, негіздеп беруге тырысып жүргендері бұрыннан бар нәрсе екендігі діндерге белгілі. Бұдан өте маңызды тұжырым жасауға болады. Діндер ғылымды тудырмайтын болғандықтан, олардың құрамында ғылыми деп санала алатындай әдіснама жоқ. Яғни ғылымның христиандық әдіснамасы, исламдық әдіснамасы және т.б. болмайды. Мұны баса көрсетіп кету қажет, себебі соңғы кездерде даралыққа ұмтылудың әсерінен бе, әлде шынайы жаңылудан ба (шынайы жаңылудың болмайтындығына қарамастан), бірқатар ірі ғалымдар (физикадан Нобель сыйлығының лауреаты А.Салам сияқты) ғылымның исламдық әдіснамасы жөнінде айтып, жаза бастаған, ал біреулері (мысалы, Ф.Капра) ғылыми әдіснаманы Шығыстың мистицизмінде таба білген.

Өзінің ғылыми әдіснамасымен табиғи байланыстылығы бар әдіснама мен ғылым арасындағы байланыс осы тақырып бойынша біздің зерттеулеріміздің түйіні болып табылады. Ғылым өзінің алғашқы қадамдарынан бастап, ғылыми білімге жету әдістерінің мазмұнына қырағылықпен қараған. Ерте дәуір ғылымының барлық ірі ғалымдары сонымен қатар ғылым әдіснамашылары да болып келген. Бұл әбден түсінікті де. Танымның дербес нысанына айналуы үшін, ғылым өз мәртебесін, мазмұнын, әдістерін және т.б. алалауы қажет болды, сондықтан әдіснама механикамен қатар тарихи бірінші ғылымдардың бірі болып саналады. Бұл баршаға мәлім. Бірақ осыдан бір жай ғана тұжырым жасалмаған: егер ғылым өз әдіснамасымен соншалықты тығыз байланысқан болса, егер ғылым әдіснамасы ғылым болмысының кеңістігін белгілейтін болса, әдіснамаға жүгіну арқылы ғылымның мәнін ұғынуға (мұндай әрекеттер азды-көпті жасалуда), ғылым әдіснамасының мазмұнына жүгіну арқылы ғылымды құнды феномен ретінде ұғынуға болар ма еді, атап айтқанда, неліктен Батыстың ғылымы дамып, барлық танымды қамтып алғанын, ал Шығыста ғылымның ешбір дамуы байқалмағанын түсіндіруге болар ма еді. Нақтырақ айтатын болсақ, біз Батыс пен Шығыстағы әдіснаманың (сәйкес Батыс және Шығыс мәдениеттерінің ішкі логикасы ретіндегі әдіснамалардың) басым нысандарының мәні мен мазмұнын ұғынуға және әдіснаманың бір түрі неліктен ғылымның дамуына септігін тигізетіндігін, ал басқа гүрінің ондай еместігін көрсетуге әрекет жасаймыз.

Тағы бір мәселені алдын ала шешіп алу қажет. Біз "Шығыс мәдениеті", "Батыс мәдениеті" ұғымдарын автономиялық, дербес, ерекше, әрі адам болмысының біршама тұйық феномендері ретінде қолданамыз. Бұл жерде мәдениеттің нағыз шынайы жағдайына белгілі озбырлық жасалатыны айдан анық. Әрине, мәдениеттің қандай да бір түрінің толық мазмұнын анықтайтын өте маңызды ішкі аспектілері бойынша Шығыс мәдениеті Батыс мәдениетінен айтарлықтай ерекшеленеді. Шығыс мәдениетінің батыстікінен ең басты ерекшеліктері қандай? Қоршаған әлемге деген қатынас тәсілінде ме? Дүниетанымында ма? Батыс пен Шығыстың дүниежүзілік рөлінің біршама алдын ала тағайындалғандығының ерекшелігінде ме? Бұл тақырыпқа орасан зор еңбектер арналып жазылған, дегенмен тақырыпта саралық байқалмайды. Басқа жағынан қарағанда, Шығыс және Батыс мәдениеттерін бір-бірімен салыстырудың қажеті жоқ, себебі олар адамның, біртұтас адам затының мәдениеттері болып табылады (демек, Шығыс пен Батыстың мазмұнындағы айтарлықтай өзгешеліктерді артта қалдырып, аталған мәдениеттердің мазмұнына одан бетер тереңірек үңілетін болсақ, сол тереңдікте олардың бірлігін, ортақтығын, тату болудың адами тәсілінің тұтастығын табуымыз соншалық, Шығыс және Батыс мәдениеттерінің өзгешеліктері артқа шегініп, бірліктің қырлары болып көріне бастайды). Сондықтан, біз "Шығыс", "Батыс", "Шығыс мәдениеті", "Батыс мәдениеті" деп айтып, олардың елеулі өзгешеліктерінің бар екендігіне баса назар аудартқан кезімізде, белгілі бір шамада ғана әділ бола аламыз. Бұл мәдениеттерді одан әрі салыстыру, айқын өзгешеліктеріне баса назар аударту, Шығыс адамының Батыс адамынан өзгешеленуін аса терең адами өлшемдер бойынша көрсету (Шығыс және Батыс мәдениеттерінің терең ерекшелігінің мазмұнын тап осылар құраған болар еді) көмескі, әрі дұрыс болмас.

Ерекше Шығыс әдіснамасын сол мәдениеттің әдісі ретінде, сол мәдениет адамының әлемге деген қатынасының негізі ретінде, адамның сол мәдениет шеңберіндегі танымдық ұмтылысының мазмұны, логикасы және құрылымының аса терең негізі ретінде анықтау мақсатымен Шығыс мәдениеттерінің (жинақтау терминінің шарттылығына қарамастан) мазмұнына назар аударып көрейік. Шығыс мәдениетіне осынша көңіл бөліп, соншалықты терең үңілу өте қиын. Мұның бірнеше себебі бар: біріншіден, барлық тарихи кезеңдерде адам болмысының басым болатын тәсілдері мен оған сәйкес әлемді көру тәсілдері болады және Шығыс мәдениеттерінің мазмұнын заманауи тұрғыдан барабар қайта құру өте қиын болады; екіншіден, бүгінгі Шығыс ежелгі Шығыс мәдениеттерінің түсінігінде тек бағдардан жаңылдырып, шатастырады, себебі бүгінде оның аты ғана қалып, заты мүлдем өзгерген, ал ежелгі Шығысқа сол Шығыстан гөрі Батыс жақынырақ көрінеді; үшіншіден, ежелгі Шығыс мәдениеті өзінің ең маңызды өлшемелерінде эзотерикалық болып келді, онда шығыс доктриналарының орталық мазмұнын ауызша жеткізудің дәстүрі қалыптасқан болды, ал бұл ежелгі Шығыс мәдениетіне өткізбеу қасиетін береді және т.б. Ежелгі Шығыс мәдениеттерінің нағыз маңыздысын ұғылу мүмкіндігіне күдік тудыратын дәлелдемелерді негізге ала отырып, біз Шығыс мәдениеттерінің әдіснамасын қайта жасауға тырысып көреміз.

Шығыс мәдениеттерінің маңызды түйіні ретінде адам мен әлемнің өзара ерекше әрекеттесуі. Адам ұстанатын бір ақиқат бар. Бұл ақиқат адамның бойында жинақталған түрде көрсетіледі. Тап осы көрсетілім адамның әлеммен барабар қатынаста болуына: оның құрамында әрекет етуге, оны тануға, рухани өсуге мүмкіндік жасайды. Дегенмен бұл ақиқат, адам оны шындықтың ең жоғары қабаты ретіндегі шынайы бейболымға рухани өрлеуінде жасай алатындай болады. Бұл ақиқат адам болмысының туындысы деп айтуға болады. Міне, ежелгі Шығыстағы "адам-әлем" ақиқатының қысқаша онтологиясы осындай. Енді осы ақиқатқа сұрақ қойып көрейік: ол шынайы ма - "объективті" ма, оны тану нені білдіреді; ол қандай құндылыққа ие; адам қандай әрекет жасауы тиіс, оның болмысының мәні неде? Бұл сұрақтарды бағыштау орнының жоқ екендігін байқауға болады, оның себебі мұндай сұрақтарды қою әдеті әлемде өмір сүрудің батыс тәсілінен бастау алатындығында (онда мұндай сұрақтардың мәні бар, онда олар болмыстың мәнін ұғынады, әрі олар мағыналы болады). Ал Шығысқа қатысты қарастырылғанда, өз мәнінен айырылады. Менің ойымша, Шығысты терең зерттеу барысында, оның түсінбеушілік тудырып, Батыста жасалған торларға ұсталынбайтындығының себебі тап осында. Зерттеушіге бір нәрселердің айқындалып, анықталғандай болып көрінуі мүмкін, бірақ бір қарап қалғанда - бәрі де қайтадан бұлыңғырланып, бөлшектеніп, бүркеліп қалып жатады. Мұнда таңқаларлық еш нәрсе жоқ екендігін тағы айтып кету қажет: зерттеудің Батыс тәсілі Шығыс мәдениеттерінің мазмұны мен мағынасы алдында әлсіз болып келеді. Ол бір нәрселерді тіркеп алып жатады, бірақ бұдан анық картина құралмайды. Сондықтан Шығыс мәдениеттерінің ең терең зерттеушілері өздеріне көп байқала қоймайтын айланы жүзеге асырып отырған: олар өздерінің Шығыс мәдениеттеріне деген көзқарастарын батыстық үлгіде, батыстық логика стилінде берген, бірақ Шығыс дүниетанымының кейбір элементтерін ашылмаған, айқындалмаған күйінде қалдырып, бұл элементтерін Шығыс мәдениетінің ең тереңімен, ең "ғажабымен" толтырған. Бұл жерде қандай да бір зерттеушінің Шығыс жөніндегі білімдер жүйесін қалыптастырып, сол мәдениеттің мазмұнын жеткізетіндей болып көрінеді. Дегенмен кейбір түсініксіз ұғымдардың мазмұнын ашып, сол мәдениетті толық ұғыну үшін тағы біршама күш салу ғана қажет сияқты болады. Ал сол мазмұнды ашу қолдан келмей қалады. Міне, "дхарма" терминімен де солай болды. И.О.Розенберг, А.Щербатской мен М.Мюллер осы терминнің мағынасына жақындай келе, буддизмнің айтарлықтай дұрыс жүйелерін құрып берді, кейін оған өздері жасаған буддизм жүйесінің аясында олай да, былай да түсінік берді; әрине, еш нәтижеге келмеді деп айта алмаймын, нәтижесі болды, бірақ қандай?

Шығыс мәдениеттерінің мазмұнын түсіндірудегі барлық қиындықтарды түсіндіретін ең дұрыс жауап, менің ойымша, келесіде сияқты. Біз ұғыну мүмкін емес нәрселерді ұғынуға әрекет жасаймыз. Шығыс мәдениеттері оларды тануды емес, оларда өмір сүруді талап етеді; ал бұл Шығыс мәдениеттері адамның тікелей болмыстың тұтастылығын жүзеге асыруының бір нысанында құрылғанына байланысты болып жатады. Адам мен әлемнің ерекше бірлігі де, адамның өзін әлемнен түбегейлі бөлмеуі де, нысаналық" білім мен әрекет етудің болмауы да осыдан. Міне, ежелгі Шығыс доктриналарының адептінен осы күнге дейін осы доктринаға, оны өмірге ендіретін ұстазына, шіркеулік жарғыға, Ғарыш тербелістеріне жан-тәнімен терең берілу талап етілетіні сондықтан; мұның бәрі адептінің болмыспен қатар шығармашылық жасауға, қатар өмір сүруге ынталандыратын, демек, оны тікелей болмыстың жалпы тұтастылығына енгізетін тоқ болып саналып келді.

Осының бәрінен қандай әдіснама қалыптасады және оны қандай терминдермен жазу қажет? Әрине, адам мен әлемнің өзара шығармашылық белсенділігі мен ажырамас бірлігі бар, бірақ біздің Шығыс мәдениетіндегі өмір ерекшелігі жөніндегі үзінді ескертулерімізден кейін бұған таң қалудың қажеті жоқ. Бұл жерде көпшіліктің ежелгі Шығыс адамының айналасындағы әлемнің дұрыс, әрі шынайы еместігі жөнінде, оның әлемінің "майясы" жөнінде айтуға болады, бірақ адамның өзіне апаратын жолдың - нағыз Даоның нағыз шынайылыққа ие болған жағдайда, бұл айдан анық болады, ал сыртқы болмыс - жүру барысындағы ландшафт қана. Танымның бұл мәдениеттерде тұтастығын, ерекше рефлектіленгенін айтуға болады; ол әлемді бөлшектерге бөлмейді, оны бөлшектеп зерттемейді, ол әлем "бояуларын" жоғалтпайды, ол рационалдандырылмаған; ондағы эксперимент қисынсыз, ал ондағы математика - күшпен ойнау ғана және т.б. Осының барлығы жөнінде айтуға болар еді, әрі бұл қандай да бір ұғыну түрі бола алар еді, бірақ осымен оқырман қанағаттандырылды ма? Ежелгі ғалымдардың материалды ұсыну тәсіліне еріксіз қайран қаласың, олар бұзуға болмайтын нәрсені бұзып (өмір туралы айтпай, жай өмір сүру ғана талап етілді), өз мазмұнының мәнін сыртқы әлемге ол емес, олай емес, ондай емес деген сияқты жағымсыз сипаттау беру арқылы жеткізуге тырысты (біршама кейінгі кезеңнің гностикалық мистицизміне өте ұқсас). Сол себепті, үндемеу, "шындықты кещелерге айтпау", "ішкі үмітсіздік", "оқуды оқытушыдан оқушыға жеткізу -мұның бәрі экзотика емес, бұл тікелей болмыс ақиқатындағы мәдениетті трансляциялаудың барабар нысаны.

Енді мынадай бір сұрақ қояйық: мұндай мәдениетте ғылым танымның ерекше нысаны ретінде пайда болуы мүмкін бе, танымның ғылыми нысанына Шығыс мәдениеті аясында шындап қарауға бола ма? Жоқ, тағы да жоқ. Бұл шындықтың бейболымға өрлеген адамның туындысы болып табылатынын біле тұра, адамды шындықтың ғылыми танымына қалайша бағдарлауға болады? Дао жолында тұрған адамға ғылым не бере алар еді? Осы сұрақтардың өзі ойдан шығарылып алған тәрізді, олар ежелгі Шығыс мәдениеттерінде бұрын туындамаған. Ежелгі Шығыс мәдениеттерінде ғылымға ұқсас еш нәрсе болмаған. Ал бұл мәдениеттердің құрамында керек болған жағдайда табуға болатын "ғылыми білімдердің элементтері" кейбір зерттеушілердің ойлағандарынан мүлдем басқа болып табылады. Тануға деген жай ұмтылысты ғылым деп санауға болмайды. Мұндай ұмтылыс бұрыннан болған және, айтылып кеткендей, әлемге рефлексияның пайда болған кезінде, оған адамның сыртқы қатынасымен байланысты болып келген. Адамның сыртқы және ішкі әлемі жөніндегі жеке үзінді білімдердіде-ғылым деп санауға болмайды. I м ер біз танымның дамуындағы тарих пен мәдениетте жазылып қалған, "ғылым элементтері" деп түсіндіруге болатын азғана эпизодтарды қарастыратын болсақ, онда келесі бір жағдайларды көре аламыз. Ежелгі Үндістанда грамматика, ирригация, элементарлық математика, астрономия, сәулет өнері, медицина бойынша зерттеулер жүргізілген (мысалы, Г.М.Бонгард-Левин мен Е.Ф.Ильиннің "Ежелгі Үндістан" М., 1985 монографиясын қараңыз). Дегенмен авторлардың көрсеткен фактілері ежелгі дәуірдегі Үндістандағы болған білімдердің, біз айтқандай, үйреншікті өмірге тікелей ендірілген сипатта болып, "туралық" жөніндегі білім болып саналғандығын дәлелдейді. Өмірге сұрақ туындаған кезде, жауабы да сол сәтте берілген, білім өмір шындығына қатысты сыртқы рефлексияның нәтижесі болмаған. Бұл жерде аталған білімдердің мүлдем басқа мазмұнда болып, ғылымымен салыстырғанда құрылымы мен нысанының мүлдем басқа болғандығы жөнінде айтып жатудың қажеті жоқ. Шындығында, Ежелгі Қытайдың бірқатар жаңалықтарын ғылыми жаңалық ретінде түсіндірген жеңілдеу соғады, бірақ ондағы негіздеме Ежелгі Грекия мен Римдегі ұқсас жаңалықтарды түсіндіргеннен артық болмайды (мысалы, Гедон доңғалағы және т.б.)

Ежелгі Шығыс мәдениеті әлемге деген қатынас әдістерін алыстан болса да ғылыми деп санауға болатындай қатынасты жасай алмады. Әлемге деген қатынас әдістері жөніндегі ілім ежелгі Шығыс мәдениеттерінің адамы үшін ең маңызды болып саналатын, атап айтқанда, өзінің, оның терең мағынасының, оның тағдыры мен жанының айналасында шоғырландырылды. Бұл мәдениеттер адамның өзін-өзі ұғынудың және әлемді адаммен байланыстыра ұғынудың әдіснамасын тудырды, бірақ әлемді адамнан тыс қалпында тану әдіснамасын жасамаған, себебі Шығыстың дәстүрлі мәдениеттері үшін мұндай әлем болмаған.

Сондықтан (бір нәрсені қайталаған болайық, ал бір нәрселерді қорытындылап алайық) ежелгі Шығыс мәдениеттеріне танымдық мәдениет жетіспеді, немесе олар рационализмге ие болмады (себебі рационализм жүйеге іштей сәйкестік болып табылады, ал осы мәдениеттердің құрамындағы барлық элементтердің тұтас мәдениетке іштей сәйкестілігі осы мәдениеттерге өте тән болды), немесе оларға тағы да бір нәрселер жетіспеді деп айта алмаймыз - бұл мәдениеттерге бәрі де жеткілікті болды. Бірақ олардың ғылыми білімді алуда еш қажеттіліктері болмады, себебі бұл (ғылыми) білімдер түбегейлі басқа мәдениеттермен, адам болмысының басқа бағдарларымен туындайды. В.Гейзенберг әлдеқашан Чжуан Цзымен айтылып кеткен аңызды қайта әңгімелейді (Гейзенберг оны қысқаша мазмұндайды, сол себепті мен оны Гейзенбергтің нұсқасында келтіремін). Бұл аңыз, В.Гейзенберг аса көңіл бөліп көрсеткендей, машиналық техниканы қолданудың қауіптілігі жөнінде ғана емес, ол ғылымға мұқтаж болмаған дәуірдің рухын жеткізеді. "Хань өзенінің солтүстік беткейімен келе жатқан Цзыгун өз бақшасында жұмыс жасап жатқан қарияны көреді. Суаруға арналған орды қазып болғаннан кейін, ол құдыққа түсіп, өз қолымен суға толы ыдысты жоғарыға көтереді де, суды орға төгеді екен. Барын салып еңбек етсе де, қолы көпке жетпейді.

Цзыгун оған былай депті: "Арнайы бір құрылғы бар, оның көмегімен бір күнде жүз орды суға толтыруға болады. Күш аз жұмсалады да, есесіне көп шаруаны бітіруге болады. Сондай құрылғыны қолданғыңыз келмей ме?"

Бақшашы бойын түзеп, оған қарайды да: "Ол нендей құрылғы?", - дейді.

Цзыгун: "Артқы жағы ауырлау, ал алдыңғысы жеңілдеу бөренені алады. Оның көмегімен суды шылқылдатып тұрып алуға болады. Бұл құрылғы тырна деп аталады", - деп жауап қатады.

Қарияның бетінде бір сәтке ашу ізі көрінеді де, кейін ол жымиып, былай дейді: "Мен өз ұстазымнан: "Машинаны қолданған адам өз жұмысын машина тәрізді істейді, ал машина тәрізді жұмыс жасайтын адамның жүрегі де машинаға ұқсап кетеді. Кеудесінде машиналық жүрегі бар адам таза қарапайымдылықтан айырылады, ал онсыз өз рухының ұмтылыстарына деген сенімділік болуы мүмкін емес. Өз рухының ұмтылыстарына сенімсіздік шынайы мәнділікпен қатар жүре алмайды", - деп естідім. Мен оны білмегендіктен қолданбай жүрген жоқпын, олай жасауға арланамын".

Бұл үзіндіде ежелгі Қытай мәдениетінің техникаға қатынасы жақсы берілген. "Олай жасауға арланамын" - қалайша айтылған, иә? Әрекет пен адамгершілік қаншалықты ажырамас? Ал техника болса, көпшілік көрсетіп кеткендей (мысалы, Хайдеггер мен Ясперс), адамның өзін-өзі алдауға ауысып кететін табиғатты сөзсіз алдау ғана болып табылады. Жаңа еуропалық мәдениеттің ғылымы табиғатқа қатысты біле тұра айла жасауға барады және мұны ақыл мен жақсы мінездің белгісі деп санайды. Чжуан Цзының кезінен бері адамның адамгершілігі қаншалықты төменге құлдыраған.

Тағы да қайталап кеткіміз келеді: ежелгі Шығыс мәдениеттерінде ғылыми білімдерге ұқсас нәрсені алуға еш бағдар болмаған. Керісінше дәлелдеуге тырысып жүрген зерттеушілер мұны мойындаулары керек. Мәселен, Е.Н.Молодцова өзінің "Естественнонаучные представления эпохи Вед и Упанишад" атты еңбегінде тап сондай ұғымдарды бөліп көрсетуге әрекет жасай келе, шешілмейтін қиындықтарға кезігеді және ведылар мен упанишадаларды келтіре отыра, "математикалық", "физиологиялық", "психологиялық" ұғымдарға жүгініп, былай деп жазады: "Упанишадалардағы қалай пайда болғаны белгісіз тыныс алу теориясы түс көру теориясымен байланысты, соңғысы сонымен қатар психикалық жағдайлар теориясы болып та саналады, оның да пайда болуы белгісіз". Шығу тегінің барысын тексеруге болмайтын табиғи-ғылыми ұғымдар жақсы. Қызықтысы Е.Н.Молодцова әділ зерттеуші бола тұра, бұл ежелгі Үнді ескерткіштерінен өзінің ғылыми білім элементтерін бөліп көрсету мақсатына қарамастан, келесіні мойындауға мәжбүр болады: "Жалпы упанишадалардағы космогония одан әрі өз дамуын таппайды - ол упанишада даналарын жеке сала ретінде қызықтырмайды (курсив менікі — А.К.), себебі құрамындағы микрокосмосы артық көрілетін макро - және микрокосмос тепе-тендігінің ұстыны де жеткілікті болады, ол үшін макрокосмостың изоморфизмі құрбан шалу символикасында беріледі". Міне, бұл шығыс мәдениеттерінің жиынтық мазмұнына негізделетін дұрыс пікір болып табылады.

Шығыстың ежелгі мәдениеттері сыртқы дүниені өзіне қарай тануға қатынасы жөнінде жаңылдырмайды. "Аспан мен жер менімен бірге туылды; сыртқы дүние менімен бірге бір бүтінді құрастырады" . Одан әрі сыртқы дүниені тану жөнінде: "Кеңістіктің (адамды қоршаған) шегінен тыс қалғанды нағыз дана өз болмысына қалдырады да, оны талқыға салмайды; нағыз дана сол кеңістік шеңберіндегіні ғана талқылайды, бірақ өз шешімін шығармайды" . Нағыз дана одан тыс жатқанды талқыламайды, себебі одан тысқары еш нәрсе де жоқ, адам мен дүниенің бірлігін ежелгі мәдениеттер символды түрде сыртқы ұқсастық ретінде емес, бірлікке дейінгі тепе-тендік ретінде ұғынған. "Майя" терминін жорамалдық, сыртқы дүниенің елес тәрізділігінде ұғынатын болсақ, біз қателескен боламыз. Ол адаммен бірге болудан тыс жағдайда "майя" болады (айта, кету керек, "майя" терминінің шынайы мәні дүниенің елес тәрізділігімен қамтылмайды, "майя" бүкіл болмыс әрекет ететін өте терең заңдылықты білдіреді). Сол себепті, әлемді тануды мақсат тұтатын болсақ (мәселенің бұлай қойылуы Шығыстың ежелгі мәденнеттеріне тантық), мұны өзіңнен бастаған жон. "Ауладан шықпай-ақ, әлемді тануға болады. Терезеден қарамай-ақ табиғи даоны көруге болады. Неғұрлым алдыға жүрген сайын, соғұрлым азырақ білесің. Сондықтан, нағыз дана жүрмей-ақ, (бәрін) біледі. Көрмей-ақ (заттарды), олардың ішіне (мәніне) енеді". Бұл мәденнеттердегі тану әдісі міне осындай; ол өзін-өзі тану болып табылады.

Шығыстың медатативті тәжірибесі адам өзінен тыс деп қабылдайтын (батыс өлшемдері бойынша адам денесінен тыс нәрсенің бәрі) нәрсені танудың мынадай бір тәсілін қолданады. Адепт өзіне "тыс" затқа жұмылдырылады да, сол затты қиналмастан сезінуге тырысады. Турасында бұл тәсіл осы заттың адамның болмыстық аясындағы өзектендірілуі болып табылады; батыс таным теорияларының атауларында объект-субъект оппозициясы алып тасталынып жатыр; адам мен заттың өзара бір-біріне енуі жүзеге асырылуда. Адепт өзіне "тыс" затты өзінің бөлігі ретінде, өзінің бойындағы заттай сезінген сәтте, сол зат дереу әдептіге оның өзі туралы білгісі келгеннің бәрін "айтып береді"; адепт үшін осы зат туралы білім өздігінен айқын бола қалады. Бұл затты жалған тану емес, өзін-өзі қайсыбір психологиялық алдау да емес. Бұл білімдер түгелдей анық болып саналады, себебі оны еріккен батыстың зерттеушілері қайта-қайта тексерген.

Адамның болмысты тану талпынысы жүзеге асырылған мәдениеттік-танымдық контекст осындай болып келеді. Көнешығыс мәдениеттерінің адамы оны қоршаған әлемге парықсыз болды деп ойлаудың қажеті жоқ. Адамдардың көпшілігі бұл болмысты елемей қоя алмады: олар өз өмірін жаңадан жасау керек болды, демек, "сыртқы" әлеммен санасуға тура келді. Бірақ тек санасып, оны есепке алу, оған қалай да болса қатысу ғана. Бұл әлем өндірістік қызметтерді амалсыз орындауға мәжбүр тіпті қарапайым адамдардың санасында қайсыбір өз-өзіне жеткілікті мәніне ие бола алмады, ол адам үшін екінші орында тұрды. Оқудың монахтық өмір салтын ұстанатындардың ұзақ жылдары бойы мәпеленіп келген әлемге деген осындай көзқарасы мәдениеттің бұдан да неғұрлым өңделген, дәлелді контексті болды, ал ежелгі Шығыс дәуірінде қолшалардың саны өте көп болды. Қандай дәрежеде алайда "сыртқы" әлем бар болса, сол дәрежеде адамға мүлде тыс әлем тіпті болмаған, ол адамның өз бетімен дамуы кеңістігі ретінде қарастырылды. Мұндай әлемге адамның қатынасы да жанама, әрі жеңіл болды. Ол оқу, зерттеу, талдау, мазмұндау тақырыбы еш бола алмады. Ең болмаған жағдайда оның үстінен бақылау жүзеге асырылып отырды да, бұл ботаника, астрономия сияқты сипаттауын "ғылымдардың" құрылуы мен дамуына алып келді. Басқа да егіншілік мәдениеттеріндегідей, Үндістан мен Қытайда жер көлемдерін, өзеннің тасу кезеңін өлшеудің қажеттілігі пайда бола бастайды, бірақ тіпті сипаттау түріндегі толық білімге деген немқұрайды көзқарас мынадай баршаға мәлім жағдайларға әкеп соқты (мысалы, ежелгі грек мәдениеті немесе Шумер мен Мысырдың Шығыс және басқа да мәдениеттері үшін сірә айқын болғандай), бұл кезде көлем бірлігі шаршы болмаған, ал тік бұрыш - 15-16 ұзындық бірліктен тұрған. Ежелгі Үндістан мен Тибеттің "ботаникасы" өсімдіктер туралы жүйелендірілген ғылым болып саналған жоқ, бірақ ол қандай да өсімдіктердің түрін, гүлдену, солу кезеңдері мен таралу ареалдары сипаттамаларының емдеу тәжірибесінде қолдану мақсатына бағынатын медицина бөлімі болып табылды.

Сонымен, көнешығыс мәдениеттерінің танымдық дәстүрлеріне жасаған шолуымызды қорытындылай келе, олардың мазмұнында келесілерге назар аударайық. Ежелгі Шығыс мәдениетінің, дүниетанымы мен танымдық талпыныстарының негізі болып кеткен адам мен әлемнің органикалық бірлігі адамға "тыс" әлемді өздігінен, өзімен байланыстырмастан тану мақсатын қоймаған. Шығыс мәдениеттеріндегі рухани көрегендіктің бар күші өзін-өзі тану, өздігінен даму, болмыстың лайық нысанын табуға бағытталады. Бұл "сыртқы" әлемге деген немқұрайды көзқарасты білдірмейді; бұл мәдениеттер үшін мұндай әлем болмаған. Олардың әлемі антропоморфты болғандықтан, адами өлшемдерде ұғынылған. Мұндай ұғынудың басым әдісі болып, болмысқа деген көзқарасының байлығына ие адамның өзі бола алады. Бұл жағдайда әдіснама, әрине, адам туралы ілім болып қала береді, ал бұл әдіснаманың еуропалық жаңа кезең ғылымының әдіснамасынан алшақ екендігі жеткілікті дәрежеде анық. Сондықтан ғылым, өзінің қазіргі түсінігінде ежелгі Шығыста болмаған, тіпті оның элементтері, "ғылым бастамалары", "ғылыми білім элементтері" және т. б. да болмаған, бұл жағдай көнешығыс мәдениеттерінің тереңдігін еш кемітпейді, оларды Батыс мәдениетіне қатысты бағынышты немесе ілгері жағдайға қоймайды. Керісінше, бұл мәдениеттердің таң қаларлықтай шектелген, тұтастай, әрі адамгершілік сипатта болғанына ерекше көңіл бөлгіміз келеді.

Ендігі кезекте Батыс немесе еуропалық мәдениетке бет бұрайық. Еуропаның ежелгі мәдениеті аз зерттеп танылған; ол антикалық дәуірден бастап белгілі болды. Ерте антика мәдениетінің ежелгі Шығыс мәдениеттерімен көп ұқсастығы бар: аларда ұқсас тәсілдермен шешілетін бірдей тақырыптар көтеріледі. Антикалық классика дәуірінде антикалық Еуропа мен ежелгі Шығыс мәдениеттеріндегі айырмашылықтар байқалады. Бұл айырмашылықтар адамның әлемдегі алатын орнының көрінісі айналасында шоғырланады. Ұзақ жылдар бойы адам мен әлемнің терең үзілмес байланысы туралы ұғым басым болады, бірақ уақыт өткен сайын антик мәдениетінде адамды табиғаттан бөлек қарастыратын тәсіл дами бастайды, оған сай, адам табиғаттан өзге нәрсе болып табылады. Ежелгі дүние адамның осындай көзқарасына қалай келгендігін қарастырып шығуға болады; ол ежелгі дүние үшін өзекті болып табылатын бірнеше тақырыптардың пайда болуы мен талқылануы арқылы жүзеге асырылады. Олардың қатарында жазмыш, тағдыр, жауапкершілік, еркіндік, борыш сияқты тақырыптарды атауға болады; жалпы болмыс пен оның нысандары жөніндегі мәселелерге үлкен көңіл бөлінеді. Оның үстіне осы тақырыптар тізімін талқылау мәдениет тарихындағы жаңа құралдар арқылы жүзеге асырылады: талдау кеңінен таралып, бұрын бір мәнде болған тараптарды дифференциялау қажеттілігін туғызады; болмыс пен оның құбылысының оппозициясы пайда болады; талдаудың мақсаттары философия дәрежесі жүйесінің пайда болуын түсіндіреді, осы тұрғыдан енді табиғат үдерістері мен адам мен әлемнің қатынастарының мәселелер жиынтығы қарастырылады. Мұндай тәсілдерге әлемнің де, адамның да бірлігін бұзатын дедукция мен индукцияны жатқызу қажет. Осы күнге дейін адам мен әлемнің айналымдық болмысы көбінесе адам өмірінің мерзіміне бағыттала бастайды, адам құрастырушы жан мәртебесін иемденеді, субъектінің объектіге қарама-қарсы қойылуы дамиды. Ежелгі дүние үшін жазмыш пен тағдыр тақырыптары өте зор маңызға ие болады. Оның үстіне, ертеде айбын болып саналып, адамның өмірін мағынаға толтыратын, әрі оның артынан еру батырлық деп есептелген жазмыш тақырыбының тағдыр ұғымына ауысатынын көруге болады, ал оған қатысты жазмышта ойға кірмейтіндей болған тағдырды өзгерту әзәзілдігі пайда болады. Адам өз болмысының мәнін өз қолына алады - бұл қадам адам мен еуропалық мәдениет үшін өзінің мәнділігі мен нәтижесімен шексіз маңызды. Өзіне деген тап осы жауапкершілігінде - еуропалық мәдениет адамының белсенділігінің, тіпті оны тудырған мәніне де тең емес белсенділіктің қайнар көзі жатады, мұны Қайта өрлеу дәуіріндегі титанизм немесе адамның рухани дамуы үшін өнімсіз, бірақ өндірістің тауарлық тәсілінің тақырыптық нысандарын меңгеру мәселесінде белсенді болатын мысалынан жақсы көруге болады.

Бірақ өзіне деген жауапкершілік пен жауапты болу құқығы қайдан пайда болады? Меніңше, адамның болмысының мәнін осылай түсінудің екі қайнар көзі бар сияқты. Біреуі - табиғи, онда болмыстың қарапайымдылығы мен оның аморфтылық сезімі жоғалғанда, адам тіршілігінің мүмкін болатын жолдары мен нұсқалары туралы түсінік пайда болады. Алайда оның екінші қайнар көзі де бар, егер табиғат ұғымын дұрыс түсінетін болсақ, ол соншалық табиғи емес көрінеді. Жаратушының Аврааммен жасаған өсиеті уақыт өте заң нысанды болады, және де бұл заң толықтай белгілі бір тәртіпті айқын талап етіп, адам болмысын мәнге толтырады. Заң өзіне жауапкершілікті талап еткен соң, адам жауапты бола бастайды. Бірақ адамның өзінің және жалпы болмыстың алдында жауапкершілігінің бұдан да терең негізі күнәкарлану актісінде жатыр, онда адам оған Жаратушы сыйлаған бірлігін өз бетімен болу құқығына айырбастайды, алайда бұл мүлде жүре табылған позитивті құқық емес, ал, керісінше, күнәкарлықтың нәтижесі болып келген қажеттілік болып табылады.

Сондықтан еуропалық мәдениет адамының белсенділігінің қайнар көзі Жаратушыдан бас тартуында жатыр. Батыс та христиан дінін меңгере келе, осы қайнар көзді танып білді, сондықтан да батыс мәдениетінің адамы белсенді болғанымен, ішінен сол белсенділігінен қысылады және Шығыстың алаңсыз тыныштығын ("бүліксіз") сағынады, бірақ бұл бекер, себебі бұл бүлік бәріне де ортақ болды, сондықтан Шығыс та бұл "бүлікке кінәлі" болып саналады.

Біз Батыс мәдениеті адамының белсенділік мәселесін соншалықты кең түрде кездейсоқ талқылап отырған жоқпыз. Еуропалық мәдениет - белсенді, ал ежелгі шығыстық - енжар деп есептеледі. Бірақ бұл мүлдем олай емес. Мәдениет енжар бола алмайды, әйтпесе оның нысан құрушы мүмкіндіктері болмас еді және ол құбылыс ретінде тіпті жоқ болар еді. Сондықтан да мәдениет әрдайым белсенді болып келеді, бірақ мәселенің бәрі, адамның мәдениеттегі белсенділігінің бағытында жатады. Шығыста адамның белсенділігі адамның өзіне бағытталады, адам өзін-өзінің белсенділік затына айналдырады. Бірақ неге? Ал оның себебі, біз ол жөнінде біраз айтып кеткеніміздей, сол адамның табиғатпен бірлігінің арқасында. Бұл бірлік өзіндік белсенділік нысандарының адамға өз әсерін тигізе, оны дамытып, әбден жетілдіре, ең жақсы жақтарын оята отыра, сонысымен "сыртқы" әлемді де әбден жетілдіретіндігін болжайды, яғни адам өзі дами отырып, әлемді де дамытады.

Жалпы, бұл өздігінен даму мәнінің толықтай ежелгі шығыстық көзқарасы еместігін айту қажет. Көнешығыстық мәдениеттердің ең терең, ең ашына қабаттары өздігінен дамуды, болмыс мәніне деген опасыздық ретінде санап, оны талап етпейді. Даосизм, даму, жасырын мәнмен көрінген болмыстың табиғи бірдейлігінен алып кететіндігінен, оның еш нәрсені де жақсарта алмайтындығына ерекше көңіл аударады. Бұл мәселеге келгенде буддизм даосизмге өте жақын болады. Сондықтан да Шығыс мәдениеттерінің тұңғиығында, сөзсіз, орасан зор шығармашылық қуатына ие әрекет етпеушілік ұстанымы басым болады. Бұл "әрекет етпеушілік" тексерген кезде жаңылмауға, жайшылықтағы болмыстың босаң қалпынан өзін жаңылыстыруға жол бермеуге, болмыстың дербестігінің бұлдыр мәніне беріліп кетпеуіне, тура болмыстың ақиқатында қалуға бағытталған үздіксіз еңбек болып шығады. Ежелгі Шығыс даналарының Христостың өтеу өліміне дейін, азан шақыртусыз, адамның өз бетімен Құдайсыз, әрі берекесіз өмірінде жете алатындай, болмыстың мәнін танудың шектеріне жеткен кездегі ішкі сезімдерінің аса дамығандығына қайран қалып жатасың.

Бір жағынан, "әрекет етпеушілік" іске, "тұрып қалған" дайындыққа апаратын, ал екінші жағынан, адамның өзін-өзі және әлемді өзгерту қабілеттілігіне әкелетін осы терең көрегендіктің қиылысында ежелгі Шығыс мәдениеттерінің ерекше белсенділігі пайда болады (тірі, нақты адамның жасай алатыны мен тиісті арасындағы ымыра ретінде), ол осы мәдениеттердің негізгі мазмұны болып табылатын адамның өзіндік дамуына интенция болып көрінеді. Сондықтан да біз осы мәдениеттердегі адамның "сыртқы" белсенділігінің нысандары мен адамның болмыс мәнінің "жанында" қалуына қажет нысандарына өте нақты шектеуді көреміз. Дұға сұрау, жалбарыну, медитациялық тәжірибе бұл белсенділіктің әрекет етуші, бірақ жұмсақ нысандары ретінде қабылданады да, қолайлы болып саналып қолданылады, ал мұнай өңдеу немесе қолданылатын көп қабатты үйлерді салуға тыйым салынған болды. Және ғылымды да сыртқы әлемді белсенді танудың нысаны ретінде қарастыру мүмкін болмады.

Біз ғылымның жетістіктерімен байланыстыратын заттардың көбісін ежелгі Шығыстың даналары жасай алғандығы белгілі. Біз өзін-өзі жетілдірудің ежелгі Шығыс жүйелерінің әдептілерінің медицина, физиология, психология салаларындағы мүмкіндіктері жөнінде айтпай-ақ қоямыз - бұл жақсы белгілі. Қайта біз қазірде жарық көрген қолжазбаларда сипатталған алып әуе батпырауығымен адамның ұшуы, минералдардың қуат жинау қабілеттілігін қолдану білігі, скафандр және басқа да көптеген ғылыми-техникалық нәрселер жөнінде еске саламыз, ғылыми-техникалық деп атаймыз-ау, дегенмен осының барлығы да адамның өзін-өзі жетілдіру аясында қалады, барлығы да тақырыпты нысандар арқылы жасалмағанымен, тікелей жұмыс жасайды.

Батыс мәдениеті аясында белсенділіктің мазмұны өзгеше болады. Осы мәдениет адамының өз өмірін жасаудағы міндеттілігі жөніндегі болжамдары (немесе білімдері), еуропалық мәдениеттің парадигмасы болып кеткен болжамдар қызметтің барлық бағыттары бойынша өсіп келе жатқан адам белсенділігіне алып келді. Осындай белсенділікті тек өз бетімен жетілу аясында ғана ұстап қалу мүмкін болмағандықтан, адам болмысының тақырыптық нысанын дамыту арқылы өзіне неғұрлым барабар көрініс табады. Ал тақырыптық нысандарды тануға деген талпыныс адамды өз-өзінен алыстатып, өзіне қайтып оралуы үшін, меңгеруі тиісті сыртқы болмыстың алдына қояды. Бұл үдерісте адамның барлық күші мен қабілеттері қатысатындықтан, олар адамнан тыс болмысты меңгерудің әртүрлі тәсілдерін қалыптастырады.

Ғылым адамнан тыс табиғатты танудың ерекше нысаны ретінде пайда болады; ғылым оны нәтижелі және мейлінше терең түрде зерттейді және де ғылымды оның адамды зерттемейтіндігі, өмірлік мәні бар сауалдарына жауап бермейтіні үшін кінәлауға болмайды - ғылым бұрыннан-ақ басқаға бағытталған болатын: ол өзімен-өзі, адамнан тыс, объективті әлемді тану үдерісінде пайда болады.

Еуропалық мәдениет ғылымға мұндай құқықты бере отыра, оған адамға сыртқы әлемді түсіндіру, тану және қолдану міндетін бағыштайды. Ғылым, әсіресе, ғылымның әдіснамасы таным субъектісінің белсенділігін адамға тек тысқары әлемді танудың заңдылығын егжей-тегжейлі дәлелдеуге бағыттайды. Оның үстіне бұл үдеріс ұзақ уақыт бойына созылды және де онда мазмұны бойынша бір-бірінен айырмашылығы бар кезеңдер байқалады. Ф.Бэкон, ғылымды идолдар мен "ырымдардан" тазартуға тырыса отыра, адамды танымның тақырыбынан да, үдерісінен де шығаруға көп күш салады, ол таным объективтілігіне қойылатын ғылымның бұл талабының қажеттілігін дәлелдейді, әйтсе де бұл талап аса айқын болып көрінбейді. Бірақ, егер Ф.Бэкон беделден шыққан ғылымдағы дәлелдемелер мен айғақтардың күдіксіз мағынасыздығына сүйене, қалай да болғанда ғылымның "объективті" дамуына деген өзінің талабын дәлелдеуге тырысса, әдіснама мен ғылымның одан әрі дамуы зерттеу "объективтілігін" ғылыми танымның ең басты белгілерінің бірі қылады.

Ғылыми танымдағы адамның сол сырттай бағдарланған белсенділігі оның дамуының ғылымдағы барлық үстемдік ететін тәжірибе, математикалық аппарат, "табиғатты мүшелеп, оны бөлшектеп зерделеу әдеті" сияқты әдістері мен нысандарын тудырады (Ф.Энгельс). Ол сондай-ақ, ғылыми зерттеудің әртүрлі тақырыптары бар байланыстарының әр алуандылығын елеместен, осы байланыстардың жиынтығын "бірнеше негізгілеріне" шоғырландырған ерекше ғылыми ұтымдылықтың қалыптасуына әкеледі. Оның үстіне, өз ұстанымдарының тазалығын тықақтап бақылап отыратын ғылым, сол "тақырыптың мазмұнын анықтайтын бірнеше негізгі" ұстанымдарды таңдау кезінде дұрыстық белгілерінен шегінуден еш қысылған жоқ. Ғылым дамуының деңгейіне қолайлы болғанның бәрі зерттеліп, таным тақырыбындағы басты негізгіні оқу ретінде беріліп отырды.

Ұтымдылық ғылымның өте қауіпті ұстанымы болып саналады. Өйткені бүгін біреуі тиімді болса, ертең басқасы тиімді болатындығы айқын. Бірақ ұтымдылық ғылым дамуының ішкі белгісіне айналғандықтан, тыйым салу қасиеті бар абсолюттік сипаттамаға не болады. Ұтымдылық ұстынын өткізудің қаталдығы қосымша, ғылым үшін мәні аз, тұрақты ұстанымдармен жұмсарғанымен, мысалы, сабақтастық ұстанымы сияқты (атап айтқанда, ғылымның даму барысында тап сол ұтымдылықтың мазмұнындағы белгілі өзгерістерді ақтаған), бәрібір ғылымды ұтымдылығының жетіспегендігі үшін айыптаулар оған қатысты қауіп-қатерлі сипатта болды.

Ғылым дамуының негізгі түрі ретіндегі тәжірибе туралы өте көп Жазылғандықтан, зерттеудің осы тақырыбының міндеттеріне байланысты бір нәрсені қайталап, бір нәрсені дамытып жатудың мәні жоқ. Бұл жерде тек бір ғана нәрсені айтып кеткім келеді. Тәжірибенің ғылымдағы рөлі, әдетте саналатындай, соншалықты жағымды деп ойламаймын. Иә, тәжірибе бүгінде қолда бар ғылымды жасады, бірақ тәжірибе мүмкіндіктері тарихи сипатқа ие, ал кейін сол затқа жаңа білімнің және жаңа тәжірибелік мүмкіндіктердің биігінен бағытталған басқа тәжірибелер өзге білім әкелер еді. Ғылым тарихында тап осылай болып келді. Алдымен әлдебір материалдық зат, механикадағы дене тәрізді таза механикалық тұрғыдан зерттеледі, кейін оны электр қуатын сақтаушы деп танып - оны электродинамикамен зерттейді, содан кейін, атом физикасының дамуымен, сол денеден молекулаларды, атомдарды, элементар бөлшектерді көреді де, кейін бұл денені әртүрлі өрістердің өзара динамикалық әсері ретінде түсінеді. Ал осының бәрін тәжірибе дәлелдейді. Әрине, бұл үдерісті тақырып туралы ғылыми білімнің тереңдеу үдерісі ретінде қарастыруға болады, бірақ бұл заттан тек механикалық денені, кейін тек қуатталған денені және т. б. көрген ғалымдар қайтпек? Олар нені көрді? Ал егерде осы танымдық жақындаудың "тереңдеп бара жатқан" тізімін таратса, болашақтың ғалымдары оның бойынан нені көре алады екен, тек қана көре алатын заттарын көретін объективті ғылымның жөні қалай? Сондықтан да тәжірибе, адам болмысының шынайы танымын айтпағанда, тегінде ғылымның өзі үшін соншалықты жағымды болмайды.

Ғылымның дамуы үшін негізгі тәсіл өте маңызды болады, онымен ғылым өз затын қалыптастырып, кейін зерттейді. Бұл тәсіл, баршаға белгілі болғандай, барлық әралуан бірліктен ғалым өзінің көру деңгейі бойынша зерттеудің мақсатымен және танымның қолдағы құралдарымен зерттеу затына қалыптасқан кішігірім фрагментті бөліп көрсетеді. Бұл жерде "баршаның баршамен" жанды байланыстары ажыратылады да, зерттелетін зат өзінің өте көп өзара байланыстарынан бөлек түрде алынады; ғалымдардың керек деп санағаны ғана сақталады. Ғылым мен әдіснама мұндай таным тәсілдерін затты оның байланыстарының барлық мөлшерінде зерттеудің мүмкін еместігімен ақтайды, олар шексіз, сондықтан да ғалымдарға бұл шексіздіктің алдында қол түсіруге тура келеді. Ғылым табиғатты мүшелеп, оны бөлшектеп зерттеуді өзінің жалғыз амалы деп қарастырады. Осы жерде ежелгі Шығыс мәдениетінде мүмкін болатын ғылыми танымның түпкі айырмашылығы көрінеді. Осы даму деңгейінде тұрған ғалымдар әлемді қалай зерттесе,. ғылым да әлемді солай зерттейді, сондайда ғылым зерттейтін әлемге қандай түрлендірулер жасау қажеттігі - бұл ғылым үшін аса маңызды емес; яғни ғылыми таным үдерісі әлемнің түрін өзгертеді, оны басқаша мазмұндайды, ғылымға қажетті бағытта өзгертеді, ал ғалым қандай болса, сондай болып қала береді. Ежелгі Шығыстың танымы болса әлемді оның байланыстарының әртүрлілігінде, оның барынша жан-жақтылығында сақтауды талап етеді, ал адамға осы тұтас әлемді зерттей алатын деңгейге дейін даму талабын қояды, яғни Шығыста адамның өзгеріп, дамып отыруы тиіс, ал ол танып жатқан әлем қандай болса, тура сондай болып қалады.

Осы әдіснаманың мәдениеттерімен ұсынылған әртүрлі мәдениетті контекстілер арқылы әртүрлі танымдық ұмтылыстар, талаптар, үлгілер мен әдістер тудыратындығын көрсету мақсатында, ежелгі Шығыстағы таным әдіснамаларының негізгі талаптарымен, ғылыми әдіснамасымен ұсынылған, ғылым үшін маңызды, оның дамуының бөлек әдістері мен түрлерін зерттеуді жалғастырып, салыстыруға болатын еді. Бірақ еуропалық мәдениетке деген ғылымның терең ерекшелігі туралы тұжырым жасау үшін айтылғанның өзі жеткілікті; ал ежелгі Шығыстың мәдениеттеріндегі таным мүлдем өзге сипатта болды, сол себепті ғылыми нысанды тудыра алмады.

Батыстағы ғылым оның барлық мөлшерінде және оның бүкіл мерзімдік ұзақтылығында алынған барлық еуропалық мәдениетке борышты емес екендігін ескерте кету керек. Ежелгі әлем мен орта ғасырлар ғылымды тудырған жоқ, өйткені осы кезеңдердегі Еуропа мәдениеті өзінің белсенділігінде ғылыми таным зерттейтін нысандарға ғана түйіскен жоқ. Бұл тұрғыдағы ежелгі әлем туралы айтылып қойған, ал орта ғасырлар туралы келесілерді айтып кету қажет. Орта ғасырлар мәдениетінің түйінін құраған христиандылық ғылымды қажет етпеді, өйткені барлық бар да, жоқ та туралы білімге ие болды, бұл білім адамға сыртқы әлемді түсіндіру ішін жеткілікті болды. Адамға Жаратушымен тиісті бірлікте болу үшін, тікелей болмыстың ақиқатында түру үшін (алайда тарихтың осы кезеңіндегі христиан дініндегі адамның өмірі, әрине, христиандықтың үлгісінен алыс болғанына қарамастан) рухани күш жеткілікті болып тұрғанда, оған өзі мен Жаратушының арасында тұратын мәдениеттің қажеттілігі жоқ болды. Бірақ сенім мен махаббат әлсіреген сайын, адам берекеге деген үмітін жоғалтып, "табиғи" түрде өз күшімен өз өмірін ұғына алатын, уақыт және т.б. жете алатын мәдениеттің қажеттілігіне келеді.

Қайта өрлеу дәуірі осы рухани дағдарыстың шешімі болып шығады. Адасқан рух адамның өзіндік жеткіліктілігі туралы жалған қорытындыға келеді, адам өзін-өзі демиург деп санап, өзінен болмыстың жалғыз рухани, адамгершілік шығармашылық негізін көре бастайды. Бұл адам санасын бұрмалап, антропоцентризм, алыптылық, адамгершілік, бар нәрседегі қайта өркендеудің ұстамсыздығын, өзімшілдікті тудырады. Құдайдағы адам болмысының негізгі өлшемдерінің бәрінің түрі өзгеріп, дербестіктегі болмысқа, яғни Құдайдан бас тартушылыққа ауыстырылады. Бостандық, махаббат, құлықтылық, міндеттілік және т. б. негізгі дүниетанымдық ұғымдары, қысқа уақыт ішінде тіпті өзге, адамның жаңа санасына тең мазмұнмен толығады.

Әрине, бұл адам өмірінің барлық саласында, бірақ бәрінен бұрын рухани салаға жақын -өнерде, философияда, танымда байқалады. Міне осындай жағдайда ғылым да дүниеге келеді. Осыдан - XX ғасырдың ірі мәдениеттанушылары ғылымды сол бір руханисыздықтың пайда болғаны үшін кінәлайды (алайда, олардың жалпы мәдениетке деген кінәлары толықтай әділ). Онда қалайша дәл осы ахуал өндірістің жаңа тауарлық тәсілін тудырады және дәл соны ғылымның пайда болуына жауапты қылады; дәл сол ең жақын түрде (әлемдегі үдерістердің тек қана заттық көрінісінде ғана) оның пайда болуына мүмкіндік туғызады. Бірақ ол да, ғылым да өзінің шығу тегімен рухтың қайта өркендеу дағдарысына, айқынырақ айтқанда, зұлымдықтың уақытша жеңісіне борышты. Бұл, ғылымның тұтас зұлымдық екендігін білдірмейді; ол игі, бірақ рухани түрде түсініксіз мақсаттары бар жақсылықтың элементтерін қамтиды.

Осы жерде, соңғы кездерде ежелгі Шығыстағы ғылым мен ақиқаттың жұмбақ ізденісінің арасындағы параллельді дәлелдеуге неге көп күш салатындығы түсінікті бола бастайды. Шығыс игілікті білмеген, оның зор рухани көрегендігі мен интуициялары болса да, ол зұлымдықтың ішінде болады (бұл ең терең Шығыс ілімдеріндегі жақсылық пен зұлымдықтың ұқсастылығы мен бір-бірінің орнын басуын түсіндіреді). Шығыстың мистицизмінің табиғаты зұлым және бұл тұста ғылымның зұлымдығына ұқсас келеді. Олардың байланысы, олардың параллельдері осында қамтылған, ал олар, әрине, бар.

Зерттеуіміздің аяғында тақырыптың мынадай жағына тоқталып кетуіміз керек. Рухани ізденіс әрқашан да жақсы болып саналады.

Мен олай ойламаймын. Ізденіс пен табылған негіздердегі өзіндік даму өте жауапты және қауіпті іс. Осындай ізденістермен қатар рухани сақтықты, назарды дамыту керек. Соңғысы бізге өте қажет, өйткені адамның өз болмысының барлық салаларында өзіндік дамудың бітпес қабілеттіліктері бар, содан ол рухани даму жолында тұрса, ол сол жолмен жарық жаққа да, зұлымдық жағына қарай да тез жылжи алады, және бірін екіншісінің орнына қабылдай алады. Рухани дамымаған күйде ол қайда жылжып бара жатқанын түсіне алмай, бірін екіншісі деп ойлап қалуы мүмкін. Ғылымның өзіне тартатын, шамасы таза, шығармашылық тұрғыда жарқын және ашық кезеңдері бар. Бірақ, өкінішке орай, бұл тек қана зұлымдықтың бетпердесі. Әлі күнге дейін, ғылымды адамгершілік тұрғыдан азды-кемді терең зерттеулердің жоқтығы аса кездейсоқ емес. Бұл тақырыптағы ең терең ойлы, Дегенмен үстіртін пайымдау ғылыми ізденістер, жаңалық ашулар мен өнертабыстар қоғамның кейінгі қолданысына қатыссыз екендігіне, және олар мейірбан да, зұлым да болуы мүмкін екендігіне сендіреді. Жақсылық зұлым бола алмайды, оны бәрі білмесе де, бәрі сезеді. Сондықтан да жақсылықты жамандық үшін қолдануға болмайды. Оны істеу үшін күнәға батқан періште болу керек. Егер де ғылым өз жетістіктерін жамандық үшін қолдануға рұқсат етсе, онда қоғамға емес, оған жаман болады. Оппенгеймер немесе Сахаров сияқты ғалымдардың трагедиясы біздің ойлағанымыздан әлдеқайда тереңірек; олардың жасаған жамандықтарын қоғамдық тәсілдермен өзгерту амалдары ештеңеге әкелмеді, өйткені зұлымдықты қоғам емес, керісінше, тәуба ғана өзгертеді, бірақ олар мұндай тұжырымға келе алмады.

Біз өз өміріміздің болмысынан ешқайда кете алмаймыз. Ғылым бар - және де бұл өмірдің болмысы. Белсендінің бәрі қолынан келгендердің күшімен жойылып жататындықтан, қазір біз Қазақстандағы ғылымның жойылып кетуі мүмкіндігіне шағымданамыз, ал осы сәтте оның жақсы, не жаман екендігі жөнінде өзімізге сауал қойып көрейікші. Әрдайым осындай жағдайларда болатындай, әрине, біз оған жауап бере алмаймыз. Бұл біздің руханилығымыздың пәк еместігін көрсетеді; біз рухани мылқаумыз. Сондықтан, бұл жағдайда да бәрін Жаратушының қалауы мен құдіретіне тапсырып, ал өзіміз бұдан да жақсы болуға тырысуымыз қажет.

Наука и ее методология в культурном контексте//

Методология науки в контексте взаимодействия восточной

и западной культуры.

Алматы. 1998. С. 6-25.

ИСЛАМ ҒЫЛЫМЫ МЕН ӘДІСНАМАСЫ. ҚАЗІРГІ МҰСЫЛМАН ҒАЛЫМДАРЫНЫҢ КӨЗҚАРАСЫМЕН

Рүстем ҚАДЫРЖАНОВ

Өткен ғасырдың соңында - жаңа ғасырдың бастапқы кезеңінде Түркияның алдында тұрған мәселелер көпшілік мұсылман елдері үшін екінші дүниежүзілік соғыстан кейін алғы шепке шыға бастады. 50-жылдары ислам елдерінің көпшілігі тәуелсіздікке ие болды. Ерікті бола тұра, ғылыми сараптама, технологиялар мен сыртқы көмек мәселелерінде бұрынғы империяға тәуелді болу, яғни тәуелсіз болмауды білдіреді. Ислам ғылымының белгілі маманы Зияуддин Сардардың пікірінше, "мұсылман әлемі бүгінде, тәуелсіздік алғаннан кейін, өзінің Батысқа бейімделген даму стратегияларының қате болғандығы жөніндегі көзқарасты ұстануда. Мұндай ояну мұсылман әлемінің өзінің исламдық бірегейлігі мен туыстығын қатал танытуына негізделген, әрі көпшілікпен исламның қайта өркендеуі ретінде қарастырылуда16.

Бүгінде мұсылман әлемі өзін-өзі терең, әрі қарқынды танып білу мен жаңару күйін кешуде деп айтуға болады. Барлығы дерлік ислам көзқарасы мен болашағы тұрғысынан мұқият сараланып, зерделенуде. Бұл, атап айтқанда, әлеуметтік дамудың исламдық баламаларын жасап шығару мақсатымен, философиялық-дүниетанымдық және мәдени себептеріне қатысты болып отыр.

Бұған қатыстылардың қатарында ғылым мен ғылыми саясатты атауға болады. Көптеген мұсылман елдері - Түркия, Иран, Сауд Арабиясы, Мысыр, Пәкістан және басқалары өздерінің ғылыми саясаттарын қайта қарастыруға тырысып келеді. Осы мақсатпен аталған елдер өз күштерін ислам конференциясы ұйымы мен ғылым, технология және даму жөніндегі исламдық қор сияқты ұйымдардың шеңберінде біріктіреді. Бұл институттар мұсылман елдеріне ғылымның исламдық негізде дамуына септігін тигізеді.

Исламның қайта өркендеуі де ғылымға түрткі бола алады. Профессор Мұхаммед Аяз әл-Хаттиб (Сирия) бұл үдерісті табиғи деп санайды. "Ғылымның дамуы ислам қоғамы үшін міндетті болып табылады. Егер қандай да бір мұсылман елі өзінің исламдық бірегейлігін сезіне бастаса, бұл оны өз жерінде ғылымды аса табандылықпен дамытуына міндеттейді".

Әл-Хаттибтің пікірі бойынша, мұсылман елдері үшін ғылымды дамыту артықшылық емес, қажеттілік болып саналады. Құранның сегізден бір бөлігін құрайтын 750-ге жуық өлеңдері діндар адамдарды табиғатты зерделеуге, ой жүгіртуге, білімге ең дұрыс қолданысты табуға және ғылыми қызметтің қоғам өмірінің негізгі бөлігіне айналуы үшін барлық жағдайды жасауға шақырады. Ал Құрандағы заңнамалық сипаттағы өлеңдердің саны тек 250 ғана".

Лондонда орналасқан Зерттеу мен жоспарлау жөніндегі мұсылман институтының директоры Калим Сиддики былай деп көрсетеді: "Бүгінде исламның қайта өркендеп келе жатқан жаңа, әрі тың өркениеті "өзгерту", "қайта қарау" әрекеттеріне немесе "авторы белгіленген" нұсқаларға көнбеген, уақытпен тексерілген аксиомалар қорғанын қамтиды. Исламның жаңа өркениеті ғылыми қызмет пен білімді адамзаттың бүгінге дейін білмеген биіктіктері мен жетістіктеріне жеткізе алады".

Ислам тарихында ғылым орталық орынды алады. Батыста көбіне еуропалық ғылыми ойды дамытуға тарихи ықпал етуі бойынша танымал болған ислам ғылымы, сондай-ақ, мұсылман өркениетінің өзінің дамуына да қатты әсер етті. Ислам ғылымы "исламның алтын ғасырының" негізін қалаушылардың бірі болып келді. Бүгінде мұсылман елдерінің билеуші қалаулы топтары өз өркениетінің болашақ өркендеуі мақсатында қайтадан ғылымға үміт артуда. Ислам елдерінің дамуындағы ғылым маңызының бұлай бағалануына екі маңызды фактор себепші болды.

Бірінші фактор ретінде атақты Иран ғалымы Сейед Хоссейн Насрдың "Исламдағы ғылым мен өркениет" (1968) кітабының жарық көруі болды. Бұл ислам ғылымын ислам өркениеті аясында зерттеудің бірінші байыпты әрекеті болып саналды. Батыста көпшілікке танымал болған бұл кітап көптеген мұсылман ғалымдарға олардың басқа елдерге тән ғылыми дайындығы мен өзіне тән кішіпейілдік сезімімен ислам ғылымы жөнінде еш ұялмастан айтуға мүмкіндік берді.

Мұсылман елдерінде ғылымның маңыздылығын ұғынуға әсер еткен екінші фактор ретінде 1976 жылдың наурызында Эр-Рияд (Сауд Арабиясы) университетімен ұйымдастырылған ғылым мен технологиялар бойынша ислам ынтымақтастығының конференциясы болды. Конференцияның басты уақыты "Ғылымды дамытудың ислам жолдары" тақырыбындағы пікірталастарды жүргізумен өткізілді. Конференция ислам әлемінің болашағы ислам ғылымын жандандыру және оның түсініктері мен ұстанымдарын қалыптастырумен тығыз байланыстылығы жөнінде тұжырымға келіп тоқтады.

1976 жылдан кейінгі жылдары ислам ғылымының мәні жөніндегі пікірталас өз жалғасын тапты. Сол жылдары "жаратылыстануды ислам рухымен жандандырып", ғылыми дайындықты "исламдандыру" әрекеттері бірнеше рет жасалды. Олардың арасындағы ең көрнектілерінің қатарында Абдул Азиз, Джидда (Сауд Арабиясы) университеттерінде "ислам техникалық мамандықтарына" оқытуға қатысты әрекеттер, Сирия, Ирак және Алжирде "ғылымды арабтандыру", 1979 жылғы Иранда болған революциядан кейінгі оқытуды толық қайта ұйымдастыру әрекеттері болды.

З.Сардардың пікірі бойынша, ислам ғылымы жөніндегі пікірталастарда әлі де көп білместіктер мен қателіктер орын алады. Бұл әбден орынды да. Себебі ислам ғылымы тәжірибе жүзінде бұрыннан болғанда, ал мұсылман өркениеті төрт ғасырдан астам уақыт бойына ғылымнан шеткері қалып қойды. Осы артта қалу кезеңінде ол біртіндеп отарланып, адамзат тарихында адам өміріндегі ең көп материалдық өзгерістерімен бетпе-бет кезіккеннен кейін ғана, қайта өркендей бастады.

Ислам ғылымы жөніндегі пікірталастар екі негізгі мәселе төңірегінде шоғырланады: ислам ғылымы дегеніміз не; ол сөздің үйреншікті мағынасындағы ғылымнан қалай ерекшеленеді? Кейбір мұсылман ғалымдар өздерін одан да терең сұрау алдына қоюда: ислам ғылымы деген нәрсе сірә бар ма?

3.Сардар бұл сұрақтарға қатысты төрт көзқарасты бөліп көрсетеді: олардың біріншісі, дәстүрлі (яғни батыс-еуропалық ғылымдағы) этноспен байланысты; екіншісі мен үшіншісі ислам мен ғылымның өзара айтарлықтай байланысты екендігімен келіседі, бірақ исламның ғылымға ықпал ету күшіне қарай ажыратылады; төртіншісі ислам ғылымының бүгіндегі ғылымнан мүлдем ерекшеленетіндігін негізге алады.

Тунистік ғалым Али Эль Хили түсінікті, әрі сендірімді түрде өзінің ғылымға деген дәстүрлі көзқарасын білдіреді: "Тек бір ғана ғылым бар: ол әмбебап, бейтарап, әрі әділ болып табылады. Табиғатты зерделеу адамзат құндылықтарынан тәуелсіз, тұлғалық емес үдеріс. Ғылым өз мәнінде тап осындай болуы тиіс". Оны ислам ғылымы жөніндегі пікірталастар мазаландыруда: "Ғылымның негізін қалаушы ұтымдылық пен біздің діни көзқарастарымыздың арасында ешқандай келісім болуы мүмкін емес". Ол "егер де ғылымның негіз қалаушы әділдігі мен бейтараптылығын ислам құндылықтарымен және ислам этикасымен ымыраға келтіруге әрекет жасала беретін жағдайда, ғылымның іргетасын құлату мүмкіндігінен" қауіптенеді".

Түрік ғалымы Тевфик Карабаг Хилидің пікірін қолдайды. Ол ғылымның әмбебап екендігін, бірақ құнды пікірлер ғылымның белгілі бір саласын таңдап, оны қалыптастыруда ескеріле алатындығын көрсетеді. Мәселен, мұсылман елдері исламда ішімдікке тыйым салынуына байланысты ферментация мәселелерін зерттеуден бас тартуы мүмкін. Дегенмен зерттеулердің қандай да бір саласын таңдау жөніндегі мәселенің ғылымның қосымша нысандарына ғана қатысты болатындығы жөнінде айтып кету қажет. Карабагтың пікірінше: "Барлық салалардағы іргелі ғылыми зерттеулер осы зерттеулер үшін ғана жүргізілуі тиіс. Егер бүгінде біреу Түркиядағы ислам ғылымы жөнінде айтатын болса, оны елемеушілік пен әріптестер тарапынан оқшауландыру және "фанат" атағы күтеді.

Мысырда бұл мәселенің жағдайы басқаша қалыптасқан. Каир ұлттық зерттеу орталығының бас хатшысы Фахами Рамазанның тікелей мәлімдеуі бойынша, "Ғылымның мекені де, діні де, қандай болмасын құштарлығы да болмайды. Оған әркім нәсіліне, дініне және мәдениетіне қарамастан, өз үлесін қоса алады". Мұсылман әлеміндегі ғылымның жағдайы оны мұңға батырады, ол "ислам әлемі ғылымының болашағына апаратын жол арабтандыру арқылы жатқандығына кәміл сенеді". Себебі бұл, оның пікірінше, "өткеніміз бен келешегіміз арасын байланыстырушы" болып табылады.

Фахамидің ойынша, араб тілі мұсылмандар үшін ғылым тіліне айналмайынша, ғылым мен технологиялар мұсылман жерінде өзін ыңғайлы сезіне алмайды. "Тек араб тілінің көмегімен ғана біз араб жөне ислам елдерінде ғылымның дамуын оның араб және исламдық ойдың ажырамас бөлігі болуы үшін, сондай-ақ біздің адамдарда ғылымға деген құштарлықты баулу мақсатында қолдай аламыз".

Көптеген мұсылман ғалымдары Фахамимен толық келісуге дайын. Расында да, ғылымды арабтандырудың байыпты әрекеттері бірақ пен Сирияда жасалуда. Бірақ мұсылман ғалымдарының арасында ислам ғылымы мәселесін ғылымды араб тілінде зерттеу мен оқытудан анағүрлым терең деп санайтын ғалымдар да аз емес.

Малайзиялық ғалым Аффифин Сухайми ислам ғылымына қалыптасқан көзқарастардың екіншісін қолдайды. "Ғылым бейтарап, бірақ ғылымға деген қатынас секулярлы немесе исламдық болуы мүмкін" - деп көрсетеді ол. Ғылымға деген исламдық көзқарастың ерекшелігі неде? Сухаймидің пікірінше: "Біз адамның ақыл-есі мен танымының шектеулі екендігін білеміз және білімнің Жаратушы құзырында екендігін мойындаймыз. Бұл білім бізге аманат ретінде тапсырылған. Біз оны қоғам игілігіне немесе оған жасалатын қастық ретінде қолдана аламыз. Қалай болғанда да, біз ғалым ретінде Жаратушының алдында оның аманатын қалай орындайтынымыз үшін жауаптымыз".

Жоғарыда аталып кеткен Хили сияқты, Сухаймиді де кейбір мұсылман ғалымдарының ислам ғылымы жөнінде батыс ғылымынан бөлек нәрсе ретінде пікір айтулары мазалайды. Оның ойынша, ғылымға деген мұндай көзқарастар білім алмасуына, атап айтқанда, мұсылман елдеріне Батыстан келетін білім ағымына қауіп төндіруі мүмкін. Ол: "Жаратылыстану өз негізінде қандай да құнды бағаланулардан тәуелсіз. Сондықтан біз Батыстан білімді мүмкіндігінше көбірек қабылдауымыз қажет", - деп дәлел келтіреді. Өз пікірін дәлелдеу мақсатында, Сухайми Мұхаммед пайғамбарымыздан келген дәстүрге иек артады. Пайғамбарымыз білімді жоғалған түйеге теңеген деседі. Бұл түйеге кезіккен мұсылман оны сол сәтте жүгендеп алуы керек екен.

"Адамдар исламның өзіміздің ішімізде екендігін ұмытып кетеді: біз ғылымға исламдық немесе исламдық емес қолданыс бере аламыз. Ғылымның исламдануы, біз ғылымды дұрыс қолданған жағдайда ғана, жүзеге асады", - деп көрсетеді Сухайми.

Осындай пікірді Малайзияның басқа бір ғалымы Зафар Л.Савафта қолдайды: "Ислам ғылыммен бірге келмегенімен, одан кейін келеді. Біз ғылымды өз қоғамымызда қандай мақсатпен пайдаланамыз?" Міне, бұл, Савафтың пікірінше, "ислам сұрағы" болып табылады. Ол мұсылман әлеміндегі ғылым өзінің жеке мақсаттары мен қажеттіліктерінің негізінде дамуы тиіс деп санайды. "Бірақ біз ғылымның кейбір жетістіктерінің өзіміздің құндылықтарымыз бен мәдениетімізді бұзып, қоғамымызды тоқтаусыз материализмге апаруына жол бере алмаймыз. Ғылыми жетістіктерді қолдану мен зерттеу жобаларын қолдауда ерікті бола тұра, біз аталған жетістіктер мен жобалардың қоғамымыздың рухани сипатына көрсететін ықпалын ешқашан назардан тыс қалдырмауымыз қажет".

Савафтың айтуынша, ғылымның қоғамда пайдаланылуы жөніндегі мәселе исламмен белгіленуі тиіс. "Бұл біздің құндылықтар мен мәдениетімізді сақтау мәселесі болып табылады. Біз өнеркәсібі дамыған қоғамдардағы ғылымның өрескел материализм мен тоқтаусыз тұтынушылыққа апаратынын ұмытпауымыз қажет. Бізге нағыз қажеті - бұл ғылымға деген исламдық қатынас".

Жоғарыда аталған көзқарастардың үшіншісін қолдайтындардың ой жүгіртулерінде құндылықтар мен мәдениетті қорғау мәселелері айтарлықтай орын алады. Ойшылдардың бұл тобы ислам ғылымының мәселесі ғылымидан гөрі философиялық болып табылады деп санайды. Олардың ойынша, заманауи ғылым мен технология айқын батыс сипатта болып отыр. Бүгінде дүниежүзілік ғылым өзінің стилі мен әдісі бойынша, оны дамытатын ғалымның нәсілі мен дініне қарамастан, батыстық болып саналады.

Сауд Арабиясының ғалымы Али Каттани өз көзқарасын былай деп тұжырымдайды: "Ғылым өз табиғаты, басымдылық шкаласы, бақылау мен зерттеулерінің бағыт-бағдары бойынша идеологиямен күрделі түрде байланысқаны соншалық, бүгінгі күннің ғалымдары идеологтарға айналған. Олардың мамандығы осу мен дамудың белгілі моделінің, сондай-ақ белгілі идеологияның қалыптасуына септігін тигізетін болғандықтан, бұдан әрі бейтарап бола алмайды".

Каттанидің пікірі бойынша, мұсылман ғалымдары батыстың таңдаулы ғылыми топтарының көмекшілері жағдайында болып отыр. Ол: "Мұсылман ғалымдарымен жүзеге асырылған зерттеулердің көпшілігі біздің қоғамымызды исламнан алшақтатады", - деп санайды. Бұл зерттеулер мұсылман ғалымдарын әсерлік те, ғылыми да жағынан батыс истеблишментімен байланыстыруда. Сол себепті біз батыс елдерінің қайсыбіріне жұмыс жасай береміз. Нәтижесінде біз дамыған елдерге пайда әкеліп жатамыз, - деп көрсетеді ол. Мәні мен басымдықтары өзімізге бөгде мәдениетті білдіретін ғылым жүйесінің шеңберінде жұмыс жасайтындығымыздан, мұсылман әлеміндегі ғылым күресу немесе жалғасып келе жатқан құлдырау жағдайында болып отыр. Ислам ғылымы, Каттанидің пікірінше, мұсылмандардың мүдделері мен үміттерін білдіруі тиіс. "Батыстың ғылымы адамды өз орталығына, жартылай-құдай орнына қояды. Ислам ғылымы адамның дүниедегі алатын орнын көрсетеді: ол періште деңгейіне дейін көтеріліп, ойға келмейтін тұңғиықтарға дейін құлдырауы мүмкін, бірақ әрқашан да Жоғарғы Билік алдында өз әрекеттері мен оның салдары үшін жауапты болады. Осылай ұғынылған ғылыми әрекет батыс ғылымынан түбегейлі ерекшеленеді. Мұндай ғылымның нақты мазмұны батыс ғылымының мазмұнынан айтарлықтай өзгешеленбеуі де мүмкін. Дегенмен ондағы басымдылықтар мен акценттер осы ғылым мазмұнының сапасы мен саны сияқты өзгеше болады. Және ислам ғылымының қолданылуы тиіс мақсаттары да батыс ғылымының қолданылу мақсаттарынан өзгешеленеді".

Ислам ғылымының табиғаты жөніндегі дәлелдемелердің бұдан әрі айқындалуын арабиялық ғалым Рагиб Эль Наггардан табамыз. "Жаратушыға деген сенім мұсылман ғалымдарына өз әрекеттерінің дұрыс ұғынуларына мүмкіндік береді. Осының арқасында ғалымдардың ақыл-парасаты мен әуестігі өз әрекеттері үшін алдында жауап берілетін Жоғарғы Биліктің беделіне бағынышты күйде болады". Сол себепті, "біз өзіміздің білмекке құмарлығымызды көзсіз болдыра алмаймыз".

Сөйтіп, Наггар исламдағы ғылым мақсатты бағдарланған қызмет болуы тиіс деп көрсетеді. "Ислам ғылымы даналықтан алшақ болмауы тиіс. Сондай-ақ ол құндылықтардан да алыстатылмауы керек". Ислам ғылымында даналық пен құндылықты біріктіру, Наггардың пікірінше, еш жағдайда ойлау рөлін тарылту есебінен жүзеге асырылмауы тиіс. Бұдан бетер, бұл мазмұн "танымдық қызметке бағдар береді". Ол ғылымнан сол ғылымның өзі үшін бас тартады және ғылымның әлеуметтік функциясын ғылымның өзімен салыстырғанда анағүрлым маңызды етіп қарастырады. "Біздің мұсылман ретіндегі тағдырымыз per se ғылымымен емес, оның әлеуметтік функциясымен белгіленеді".

Жоғарыда аталған ислам ғылымына деген көзқарастардың төртіншісі де оның әлеуметтік функциясына назар аудартады, бірақ ислам ғылымының заманауи ғылымдардан түбегейлі өзгешеленетін жеке-дара мәніне ие екендігіне сүйенеді. Осы көзқарасты ұстанушылардың пікірі бойынша батыс ғылымы өз шабытын Ағарту дәуірінен алады да, оның алғышарттары сол дәуірдің ең ірі философтарының ойлары мен ұтымды дүниетанымынан басталады. Батыс ғылымының алғышарттарының кейбіреулері ортағасырлық христиандыққа қатысты. Осы күйіндегі заманауи ғылым батыс өркениетінің, оның мәдениетінің, этносының және құндылықтарының іске асырылуының өнімі болып табылады.

Ислам мәдениетінің жақтаушылары оның адамдардың, адам мен табиғаттың, универсиумның, уақыт пен кеңістік арасындағы қатынас жөніндегі ерекше тұжырымдарға негізделетінін айтады. Ислам ғылымының негіз боларлық аксиомалары батыс ғылымының мұндай аксиомаларынан ерекшеленетіндіктен және бұл таным әдістеріне де қатысты болғандықтан, ислам ғылымы өзіңе ғана тән сәйкестігі мен сипатына ие деп айтуға болады.

Абдулла Насифтің (Сауд Арабиясы) пікірі бойынша, "исламда ғылым қоғам мақсаттарына қатысты қызмет көрсетуші ролін атқарады. Ислам қоғамының мақсаты туыстықты нығайту, тұтынушылықты қысқарту және рухани сананы өсіру болып табылады. Осындай мақсаттарды тұтқан ғылым біздің бүгін көріп отырған ғылымымыздан өзгеше болмауы мүмкін емес. Бұдан бетер, көрсетілген мақсаттар исламмен рұқсат етілген жолдардан басқа еш жолмен орындала алмайды. Егер мысал ретінде агрессивті рационализмді алатын болсақ, ол исламда адамгершілікке қарсы болып қарастырылады. Сондықтан ислам ғылымы бір басқарушы әдістің үстемдігін болдырмайды. Біз әдістерді танылатын нысанның табиғатына сәйкес таңдаймыз. Бұл жағынан ислам ғылымы ойлау мен тәжірибе, бақылау мен сараптау, дедукция мен индукцияға да жүгінеді, бірақ әрқашан шындықты ең жоғарғы бедел деп таниды. Ислам ғылымы ғылымдардың ішіндегі ең шынайысы болып табылады, себебі ол сараптамалық және теориялық ғылымдардың мәңгілік ақиқатқа апарады деп қателеспейді".

Осы көзқарасты ұстанушы ғалымдардың біршамасы революциядан кейінгі Иранда да бар. Олардың бірі Махди Мумкин ислам ғылымы қоғам дамуының ұзақмерзімді үдерістерімен байланысты деп санайды. "Мұсылман ғалымдары қоғамның қысқамерзімді қажеттіліктеріне жауап беруді мақсат етпейді. Ұзақмерзімді тұжырымдамалар, міне, осылар ислам ғылымының қомақты бөлігі болып табылады. Егер мысал ретінде өлім қауіп-қатері бар қарулануларды қарастыратын болсақ, онда ол адамзаттың адамгершілікті болашағы жөніндегі ұғымға түгелдей қайшы келеді". Осыдан Мумкин былай деп қорытынды жасайды: "Ислам ғылымының негізгі қағидалары, оның адам, табиғат, қоғам мен универсиум жөніндегі ұғымдары ислам ғылымына кең мағынадағы озбырлық немесе билік пен бақылау жүйесінің бөлігіне айналуға жол бермейді".

Вакар Хусайни (Сауд Арабиясы) "ислам ғылымы эпистемиологиялық және онтологиялық тұрғыдан Жаратушы жөніндегі исламдық тұжырымдамамен тығыз байланысты" деп болжайды. Ол ислам ғылымы еш жағдайда өз зерттеулерін рухани дамудың әлеуметтік-этикалық компоненттерінің, отбасылық өмірдің, табиғи қорларды оның болашақ ұрпақтар үшін салдарын дұрыс ұғынбастан пайдаланудың, адамгершілікке қарсы сипаттағы ядролық, химиялық, биологиялық қару-жарақтарды жасаудың есебінен жүзеге асыра алмайды деп көрсетеді. Хусайнидің пікірінше, "ислам ғылымы қоғамдық мүдде ғылымы болып табылады. Ол ислам тұжырымдамасының әл-маслах терминдерімен пайдаланады (шамамен аударғанда "ортақ игілік") және ортақ игіліктің - ислам өмір салтының негізін құрайтын "бес әмбебап ұстанымын" - өмірді, ақыл-парасатты, ұрпақты және меншікті -қамтамасыз етеді, қорғайды, әрі дамытады".

Ислам ғылымына исламның этикасы мен өнегелілігі өте кеп ықпал ететіні түсінікті. Сондай-ақ ислам ғылымының бүгінде анықталуына көп күш талап ететін бұлыңғыр, белгісіз тұжырымдама болып табылатындығы да түсінікті. Оның мұсылман ғалымдарының да, олардың батыс әріптестерінің де арасында кең таралуы үшін, ислам ғылымы өзінің теориялық және практикалық маңыздылығын дәлелдеуі тиіс. Мәселелердің сан алуандылығын ескеретін болсақ, оның қатарына мұсылман әлеміне бүгінде жиі кездесетін азық-түлік, су, тұратын орын, көлік пен денсаулықты сақтауға дейінгі мәселелер де кіреді, ислам ғылымы мәселелерден тапшылық көрмейтін болады. З.Сардардың пікірі бойынша, мұсылман ғалымдары ислам ғылымының өзіндік дара мәні мен стилі бар екендігін көрсетпейінше, ислам ғылымы мен әдіснамасына қатысты ақтық бағалаулардан тартына түру қажет.

Исламская наука и методология глазами современных

мусульманских ученых //

Методология науки в контексте

взаимодействия восточной

и западной культур. Алматы. 1998. С. 96-103.

ҒЫЛЫМИ БІЛІМ ЖҮЙЕ РЕТІНДЕ

Мұханмадияр ОРЫНБЕКОВ

Ғылым ең алдымен ғылыми ұғымдардың қандай да бір жиынтығы түріндегі ғылыми білімдерді қалыптастыру үшін арналған. Ғылыми білім оның ажырамас қырларын құрайтын жүйе жасау сипаттары мен қатынастарында көрініс табады. Ауысып отыратын мазмұнмен нақты байланыссыз білім түріне тән болатын кейбір инвариант ерекшеліктер анықталған кезде, ғылыми білімді ғылымның жалпы әдіснамасы шеңберіндегі ерекше жүйе ретінде ұғыну, сонымен қатар оны жүйелеудің тарихи түрде ажыратылатын тәсілдері зерттеу тақырыбын құрайды.

Ғылым - ішкі компоненттер жүйесі

Ғылымның рухани өндірістің түрі ретінде пайда болуы білімнің алғаш рет жеке ұйымдастыру ұстындары бар, өзіндік жеке құрылым ретінде бөлініп шығатын ғылымның ерекше "затының", ғылым ұғымдарының мамандандырылған "әлемінің" бөлінуіне байланысты болады. "Ғылыми-теориялық дүниетаным жай ғана кейбір жалпы ұғымдарды, абстракцияларды, заңдарды бөліп қана қоймай, оларды жекеменшік негізінде жаңадан өндіріп, өзіне тиіс норма мен принципке сүйеніп қалыптастырады" - деп жазады В.С.Швырев.17 Өзіндік жеке заңдар бойынша әрекет ету ғылыми білім қабатының негізі болып табылады. Ол ғылыми санаға дейінгі дүниетанымдағы өмір сүрудің тікелей негізіне енгізілмейді де, керісінше ерекше болмыс, мамандандырылған қызмет тақырыбына айналады. Әмбебаптылық, дискурсивті өндірімділік, интер-субъективтілік оның басты сипаттамаларына айналады.

Осы деңгейде ғылым ішкі компоненттер: теориялар, әдістер, дәріс саласы, ғылыми эмпирия фактілерінің салыстырмалы жабық жүйесін құрайды. Таным тарихына бет бүру ғылымның алғашқы түрі болып есептелетін ежелдегі математиканы анықтауға мүмкіндік береді. Бұл жерде үйреншікті білімнен ғылыми білімге көшу, өзара байланыстағы сөйлемдер, заңдар мен бір-бірінен белгілі ережелер негізінде өндірілетін теоремалар пайда болғандағы ақиқатты тану алғашқы рет жүзеге асырылады. Әдетте жаратылыстануда математикалық дәстүр деп аталатын математикамен, астрономиямен, статикамен және геометриялық оптикамен байланыстырылғанның бәрі ғылым тарихында бастапқы болып саналады.

Бұл тәсілді топтау өз көрінісін, жұртқа мәлім болғандай, өзінің тарихын Евклид геометриясынан бастау алған дедуктивті-аксиомалық тәсілді жүйелеуден табады. Қоғамдық-өндірістік тәжірибеден бөліну, ғылымның ерекше затын қалыптастыру ғылымның ішкі логикасының құрылуына алып келеді, бұл кезде тәжірибелік есептен алшақтау, ғылыми білімнің жүйелілігі мен құрылымдылығын қалыптастыру, оңды объектілерді өндіру мен оларды топтастыру жұмыстары жүргізіледі, ал бұл бүкіл білім алабындағы, бүгінгі күн мәдениетіндегі осы жаңа құрылыммен қоса жүргізіледі. Бұл жүйе үшін өз бетімен детерминдену қабілеті басты болып саналған жағдайда, ғылыми білім өз бетімен кеңеюші теориялар, ұғымдар мен әдістер жүйесі ретінде анықталады.

Бұл білімнің ішкі жүйелілігі оны әдеттегі білімнен айыратын ғылымилықтың маңызды белгісі болып табылады. Кант: "Біздің біліміміз сананың басқаруымен үзінділерді емес, керісінше жүйені құруы тиіс, өйткені олар тек жүйе құрамында ғана сананың маңызды мақсаттарын қолдап, оларға көмектесе алады. Бір оймен біріккен алуан түрлі білімдердің бірлігін мен жүйе деп білемін. Ал ой қайсыбір бүтіннің нысаны жөніндегі сана ұғымы болып табылады, өйткені ол а ргіогі-ді әр алуандылықтың көлемі және бөлшектердің бір-біріне қатысты орналасуы ретінде қарастырады" - деп те жазған. Теориялық жүйеге біріккен ғылыми білімнің ғылымға дейінгі, ғылымнан тыс, әдеттегі және эмпириялық білімнен айырмашылығы жүйенің толық өзгермей оның ішіндегі теорияның элементі мен құрамының өзгеруі мүмкін еместігінде болады.

Жалпы жүйенің және оның әрбір элементінің өзара терең байланысы айқын байқалады, бұл логикалық ұйымдастырылғандылықты, әмбебаптылықты және ғылыми білім жүйесінің мазмұнды ортақтылығын көрсетеді. Соңғы аталғанның жүйелілігі оның тіршілік етуінің міндетті нысаны болып табылады, сондықтан концептуализмнің, жүйе құрушы факторлардың болуы теориялық білімнің ажырамас құрамдас бөліктері болып табылады.

Ғылыми білімнің ерекше "теориялық" әлемінің болуы (теориялық білім жүйесінің ерекшелігі болатын) рефлекстеу механизмдерінің бар болуымен алдын ала белгіленіп қойылған. Ғылыми рефлексия пайдаланған тәсілдер мен әдістер арқылы алынған білімнің сыншыл талдауын қамтиды. Ол ғылыми эмпирия фактілерін ассимиляциялауға, жекеменшік құралдар мен алғышарттарды зерттеумен қоса, бастапқы білім материалдарын қолдағы теориялық нысандарға өңдеуге мүмкіндік береді. Дәл осы себептен білімнің теориялылық дәрежесі теория аясындағы ғылыми құбылыстардың ассимиляциялану дәрежесімен, оларды рефлексияның әртүрлі механизмдерімен өңдеу деңгейімен түсіндіріледі.

Бұл мағынада, теориялық білім жүйесінің, оның құрамдары мен элементтерінің ішіндегі қозғалысы жүзеге асырылған жағдайда, нақты тақырып аясындағы ғылыми білімнің жүйелілігі оның теориялылығына, іштей тұжырымдалуына ұқсас келеді. Теориялық жүйелердің автономды түрде әрекет етуі оңды құрылымдардың қайта құрылуын, дәріптенген болмыстың имманенттік логикасы бойынша қозғалысын, тіпті жеке онтологиялық сызбаларды құру мен білімнің дедуктивті өндірілуіне дейін болжайды. Бұл ғылымның ішкі мазмұнының эмпирияға қатыссыз дамуы жағдайында, теориялық онтология мен түрлі талдауларға қатысты болады. Осының бәрі теорияның әртүрлі элементтерінің, ішінде Лейбництің жеткілікті дәлелдеу заңы әрекет ететін бірыңғай жүйеге тіркеудің негізгі қаңқасын қалыптастырады.

Рефлективтілік пен теориялылық белгілерінен басқа ғылыми білім жүйелілігі қажетті түрде дамыған әдіснамалық инфрақұрылымнан тұрады. Бұл рефлективтілік нышанында беріліп қойған, өйткені қазіргі кезде методологизм рефлексияның жаңарған түрі болып табылады. Шынайы ақиқатты түсінудің белгілі сатысында пайда болатын рефлективтілік құбылысы сананың түсіну теориясының тақырыптық және рефлекстілеуіш, ғылыми және әдіснамалық, объективті және субъективтіге бөлінуі кезінде, методологизм құбылысындағы өзінің ақиқатына жетеді. Бұл алшақтық нағыз зерттеу нысандарынан, білімнің пәндік саласынан қол үзгендіктен еріксіз кері нәтижеге әкеп соғады. Ғылым "затының" оның теорияларындағы, әдістері мен ұғымдарындағы салыстырмалы өзіндік тіршілігі қатал дәлелдемелілікті иемденуге мүмкіндік жасайды.

Осы жабық жүйенің ішінде негізгі қызмет аясы болып дәлел немесе теорияның логикалық құрылымын анықтау, белгі мен теорияның әртүрлі элементтерінің өзара келісушілік негізін талдау табылады. Ол алғышарт пен ғылыми білімге қатысты критикалық рефлексия орын тапқандағы дәлелдеу үдерісінде де пайдаланылады. Бұл жерде бәрінен бұрын білім ұйымдастырудың мақсаттары мен зерттеу құрылымының бөлінуі көзделеді, ғылым тілі, оның дәлдігі мен айқындығын жоғарылату мақсатында талдауға түседі, тіл құрылымдарының нысандандырылуы жүргізіледі. Ғылыми білімді жүйелендіру мен аксиомаландыру, оны дедуктивтендіру білім теорияларында қатал белгіленген бірізділік ретінде анықтауға, теорияны қайшы емес, толық және тәуелсіз етуге мүмкіндік береді. Бұл тұрғыда , ғылыми білімнің маңызды анықтамалары ретіндегі тексерімділігі, теорияның болжау күші, оның сипаттау, түсіндіру, жорамалдау, синтездеу сияқты т.б. қызметтері туралы сөз қозғалған жағдайда, тұжырымдық бай мазмұны бар қалыптасқан теория зерттеледі.

Ғылыми ұғымдар мен теориялардың ерекше "әлемінің" бар болуы әлемнің ғылыми картинасының қалыптасуына әкеледі. Ғылым мазмұнының ішкі тұжырымдық қабатындағы қозғалыс білімнің эмпириялық деңгейінің бастапқы күйінен алшақтаған сайын неғұрлым рефлектілеуіштік сипатты иемденетін кейбір теориялық "өлшемділіктің" енгізілуін жорамалдайды. Эмпириялық фактінің көп мағыналылығы, оның теориялық жүктемелігі әрбір эмпириялық фактіні қабылдауды ескеретін теориялық онтологияның қажеттілігі туралы түсініктің қалыптасуына ықпалын тигізеді. Бұл жағдай "таза тәжірибені" жойып, фактінің теориялық талдауының қажеттілігін көрсетеді, бір сөзбен айтқанда, өзінің генезисінен кейінгі ұғымдық аппаратын толық жетілдіру жолымен жүріп келе жатқан ұғымдардың, әдістердің және теориялардың ерекше "теорияландырылған" әлемінің бар екендігіне ерекше көңіл аударады, ал оның ішінде ұғымдардың үздіксіз қайта құру жұмыстары жүретін іштей дифференциялданған теориялық объектілер мен онтологиялық сызбалар пайда болады. Бұл жерде оймен тәжірибелеудің, теориялық материалдың басқа да өзгерістерінің үдерістері орын табады, бұл автономиялық әлем ішіндегі қозғалысты, оймен тәжірибелеу әдісімен синтезделетін теориялық заңдардың ашылуында көрініс тапқан теориялық жүйелердің өзіндік дамуын шарттайды.

Әрине, абстракция, теория, ұғымдардың теориялық "әлемінің" салыстырмалы егемендігінің абсолюттенбеу қажеттілігіне сөз жоқ; сыртқы ақпарат тасқынын қамтамасыз ететін ғылыми білім эмпириясын әрдайым есте сақтап отыру қажет, осының арқасында эмпириялық материалдың ассимиляциялануы жүзеге асырылады. Тап осы ғылым эмпириясы ғылыми білімнің кеңеюіне және тереңдеуіне мүмкіндік береді, теориялық жүйені шынайы болмыспен қатынасу үшін ашық етеді, теориялық байымдау үшін, оны әлемнің ғылыми картинасына енгізу үшін тәжірибелі мәліметтермен қамтамасыз етеді. Бір жағынан қарағанда, эмпирия білімнің көкжиегін кеңейтуден, ғылым экстенсиясынан басқа теориялық білімнің дәлелдеу және түсіндіру үдерістерінде маңызды рөл атқарады, оған оңды объектілердің тәжірибелік жағдайдағы заттардың кейбір қарым-қатынастарымен салыстырғандағы эмпириялық негіздеу рәсімі дәлел бола алады.

Тәжірибемен, шынайы болмыспен байланысын мойындамау ғалымға қымбатқа түседі. Ғылымның шығыс философиясында ұғымдардың теориялық әлемінің тәуелсіздігін асыра дәріптеудің К.Попперді "сананың шынайы мазмұнының" үшінші әлемін постулаттауға әкеп соққандығының мысалы бар. Ғылыми білім әлемін ерекше субстанция ретінде қарастыра келе, ол былай деп жазады: "Әлем" және "универсум" сөздерін қатал мағынада қолданбайтын болсақ, біз келесі үш әлемді немесе универсумды айыра аламыз: біріншіден, физикалық нысаналар немесе физикалық күйлер әлемі; екіншіден, сана күйлерінің, ойлау (ментальді) күйлерінің әлемі және, мүмкін, әрекетке жасауға диспозиция әлемі; үшіншіден, сананың объективті мазмұнының, ең алдымен, ғылыми ойлардың, поэзиялық ойлардың және өнер туындылары мазмұндарының әлемі".

Поппер сияқты кәсіби логика маманы үшін "соңғы негіздеменің" өзгеше рөлін дәл осы өзекті жағдайлардың, теориялық жүйелердің, журналдардың, кітаптардың, мақалалардың танымдық мазмұнының әлемі, яғни автономды "нысаналандырылған pyx" атқарады. Философия тарихында білімді осындай субстанция ретінде түсіндірудің аналогтары Платон мен Гегельде болған. Әйтсе де олардың ұсынған абсолютті рух ойлары мен концепцияларының әлеміне қарағанда, Поппер үшінші әлемнің адамзат рухының өнімі ретінде пайда болғанын, критикалық ойлау, өзекті жағдайлар мен объективті түрде болатын теориялық жүйелер оның жалпы элементтері болып саналатындығы жөнінде тура айтады. Білімнің мұндай субстанциялануы, өзіндік білім әлемінің пайда болуы мәселесіндегі өткен тұжырымдамалардан айырмашылығына қарамастан, кәсіпқойдың елесі, болмысқа рухани-теориялық қатынастың сағымы ретінде, кәсіби логика маманы белгілі жағдайлар салдарынан логикалық қарым-қатынас әлемін егеменді, "субстанциялық" деп мойындай бастағандағы еңбек бөлінісінің салдары ретінде пайда болады.





Поппердің дәстүрлі позитивистік мақсаттарына қарама-қайшы етіп ұсынған ғылыми білімнің өркендеу идеясы шылғи идеалистік болып шықты. "Әділ білім" атты еңбегіңде ол былай деп жазады: "Мен жасаған үшінші әлем теориясында автономия ойы негізгі болып табылады: алайда үшінші әлем адамзат өнімі, адамзат шығармасы болып табылады, ол, өз кезегінде, өзінің жеке автономиялық саласын құрады". Білім дамуының субстанциясы ретіндегі ойлар әлемі, (түсіну әділдігін аса кең түрде қолданған, сондай-ақ, "Эпистемиология танушы субъектісіз" бөлімінің атауы айтып тұрғандай субъектінің элиминациясы жағдайларында) үшінші әлемнің бірінші әлемнен толықтай тәуелсіз болуына әкеледі.

Поппер үшін ғылыми білім субъектіге қатынасынсыз, ішкі логикаға сай, өзіндік жеке заңдары арқылы әрекет етіп дамиды. Бұл субстанция ішінде шешімін тарап ететін мәселелер мен өзекті жағдайлар, сынамалы теориялар, сынамалы талдаулар, болжамды шешімдер негізінде бұрмалану ұстынына сай корробияланған немесе қолайлы теориялар және т.б. жөніндегі шешімдер қабылданады.

Поппер білім мен өз бетімен дамитын биологиялық ағзаның, сынамалы шешімдер мен мутациялардың, қателерді жою мен табиғи сұрыпталудың арасында параллель жүргізе отыра, білім эволюциясын өзіндік мән ретінде түсіндіргенде, биологиялық сұрыпталу ұғымын жиі қолданады. Өзінің шынайы білімінің осу әдісінің сипаттамасына келгенде, ол былай деп жазады: "Аталған бейнелеу үшінші әлемнің өсуін сипаттағанмен, ол, Дегенмен (экологиялық эволюцияны бейнелеу ретінде түсіндірілуі мүмкін. Жануарлар, тіпті өсімдіктер де үнемі өздерінің келелі мәселелерін шешіп жатады. Ал сол мәселелерді олар бәсекелестікке түсетін алдын ала сынама шешімдер мен қателіктерді жою әдістері арқылы шешеді".

Бұл көзқарас тұрғысынан, білім адамнан алшақтағанынан кейін, өзінің ішкі логикасына сай, толықтай тәуелсіз, сынама логикасы мен биологиялық жекелеген түрлердің немесе индивидтердің дамуындағы қателіктерге ұқсас әрекет етеді. Сондықтан да Поппер үшін амебадан Эйнштейнге дейінгі білімнің дамуы сол келелі мәселелерді, сынамаларды шешу мен қателіктерді элиминациялау жолымен жүзеге асырылады; ал оның айырмашылығы, бар болғаны, критицизм үлесінің ұлғаюы мен ой жүгіртулердің шындыққа сәйкес болу дәрежесінің ұлғаюында болып табылады.

Білімнің өсу теориясы, "білімнің өзіндік мазмұнының" ұлғаюы ретінде, биологиялық мән аналогиясы бойынша білімді талдау қырынан-ақ еш сынды көтермейді. Поппер бойынша, білімнің үздіксіз теориялық гипотезаларды ұсыну мен оларды тәжірибелік жолмен жоққа шығару негізінде өсірілетіндіктен, оның даму тұғырнамасы әдіснамалық ғылымда жақыннан қарағанда "тегіс эволюциялылық" болып көрінетін "перманенттік көтеріліс теориялары" деген атқа ие болады.

Ғылымды тек оның ішкі динамикасындағы жүйелік білім ретінде түсіну толық жеткілікті болмайды, өйткені бұл жерде ғылыми білімді өндіру жөніндегі қызметтің талдануының қажеттілігі белгіленген жағдайда, қызметтік анықтамаларды қарастыру жұмысы жүргізілмейді. Бұл жағынан ғылым белгілі түрде ұйымдастырылған және бағытталған ерекше қызмет түрі болып табылады және оның нәтижесі тақырыптық сала туралы ғылыми білімнің белгілі бір жүйесі болып келеді. Келесі ғылым анықтамасы заңды болып көрінеді: "Ғылым - нәтижесі объективті заңдар әлемі мен оны өңдеу жолдары туралы білім жүйесі болып табылатын, адамдар қызметінің ұйымдастырылған түрі". Алайда бұл түсінік дамудың заманауи деңгейінің өнімі болып шығады; демек, ғылыми білімнің жүйелігін дәлелдейтін тарихи нысандарды қарастыру қажет болады.

Ғылыми білім жүйелігінің эволюциясы

Жүйелілік таным тарихының әртүрлі сатыларында әртүрлі түсіндіріліп келді. Ежелдегі математика сияқты жабық теориялық ғылымның дүниеге келуі, ғылыми білім жүйелігінің жағдайын бағалауға мүмкіндік береді. Қолдағы көзқарастың жалпы сипаттамасы, субъект әлемді танудың бөлек құрылымдық компонентіне әлі бөлінбеген кездегі танымның онтологиялық-космологиялық талдауынан тұрған, бұл болмыс пен танымның жүйелілігі туралы синкретикалық түсінікті шарттаған. Онтология мен гносеологияның тұтастығы, тұтас ғарыштың бейнесі мен ұқсастығы арқылы барлық заттар мен құбылыстар, сонымен қатар, әрине, сол кезде болған ғылыми білімнің элементтері түсінілетін болғанда, әлемнің жүйелілігі мен ол туралы түсініктің ұқсастығына әкеледі.

Бұл, ең алдымен, ғылыми білімнің жүйелілігі мен құрылымдылығы, бүкіл білім мен заман мәдениеті алабындағы жаңақұрылымдармен бірге жүретін оңды объектілер мен оларды топтастыруды өңдеу ұстындарын берген, (аксиомалық әдіс бойынша құрастырылған) Евклид геометриясына қатысты болады. Ғылыми білімді жүйелендірудің бұл түрі ғылымның қатал және тура, реттелген және түсінікті болуына, білім ғылымында тіркелген логикалық сәйкестілікті айқындауға мүмкіндік береді. Евклид "Бастауларының" дедуктивті құрылымы ғылыми білімнің кейінгі дамуына үлкен әсерін тигізеді, онымен жүйеліліктің аксиомалық әдісінің, ғылым материалының "грек" тәсілімен ұйымдастырылуының салтанатты шеруі байланысты болады.

Алайда білім жүйелілігін өңдеудің соншалық жоғарғы дәрежесіне жетер алдында, ежелгі түсініктер айтарлықтай ұзақ және қиын эволюциядан өтеді, алдымен, болмыс жүйелілігін бөлуден, қоғамдық-тарихи болмыстан басталып, кейін ол білімнің өзіне көшіріледі. Бостық ішіндегі белгілі реттілігі бар бостық пен атомдар арақатынасының онтологиялық түсінігі негіз болатын онтологиялық үлгінің басымдылығы Демокриттің ойында ұқсас құрылымдарда көрініс табатын болмыс пен білім жүйелілігі жөнінде түсінік тудырды.

Ежелдегі болмыс пен білім құрылымының ұқсастығы, білім индивидтен, таным субъектісінен бастау алады деп саналған кезде, жеке тұлғалар мен космос бірлігінің түсінігінен шығатын дүниетанымдық жоспардың терең негізіне ие болады. С.И. Вавилов сыртқы затқа емес, индивидтердің сезімдеріне жататын болмысты танудың осы ерекше тәсілі туралы былай деп жазады: "Оптика грек сөзінің тура мағынасында көру туралы ғылым болып есептелді. Оның міндеті, ең алдымен, ежелгі адам үшін ең сырлы, көз ішінде айналадағы заттарға сәйкес көріністердің пайда болу фактісін түсіндіру болды. Көзден тыс бейнелерді алуды, шамасы, тек XV ғасырда, камер обскурде үйренген болу керек".

Алайда ақырындап, ғылыми білімнің даму барысында, оны жалпыға мәлім, жеке тұлғадан жоғары құрылым ретінде негіздеу мүмкіншілігі туды, оған мысал ретінде жеке тұлғадан тыс әлемді құрайтын идеялар жөніндегі Платонның ілімін атауға болады, ондағы білім тәуелсіз сипатқа ие болады, қалыптасудың, шоғырланудың ішкі тәсілдері, әрекет ету мен трансляцияның ерекше түрлері бар автономды мән бола бастайды, бұл бүгінде өркениет "затымен", қоғамның барлық мәдениетімен байланысы бар ғылыми білімді ұғымдардың, теориялар мен әдістердің көпдеңгейлі жүйесі ретінде түсіндірілуін еске түсіретіндей. Бұл тәсіл алғаш рет математикада, жүйелендірудің қатал ғылыми әдісі пайда болған кезде көрінді, оған Евклидтің "Бастаулары" мысал бола алады.

Білімді дұрыстауға, оған тәуелсіз және автономды түрде әрекет етуге мүмкіндік беретін қажетті және жалпы сипаттамаларды табуға бағытталған даму танымның бүкіл тарихы бойына сақталып келе жатыр. Стагирит, ой әлемін ерекше субстанция ретінде жоя отыра, дегенмен білімді дұрыстау, оны жеке тұлғадан жоғары мән ретінде мойындау бағытын жалғастырады. Дәл соның өзі ғылымның алғашқы әдіснамасышы ретінде ғылымның ұғымдармен, яғни зерттеліп жатқан құбылыстар мәнінің қозғалу формаларымен айналысады, соның арқасында ғылыми білім жалпылық пен қажеттілікке, "нағыз, алғашқы, жанама емес қағидаларға, тым белгілі және бұдан бұрын дәлелденгендерге және қорытынды шығарушы себептерге" сүйенеді деген түсінікке келеді.

Ғылыми білімнің дербестікке ие болуы жүйелі болмыстан бөлек автономиялық пен тәуелсіздіктің басқа негіздері бар екендігін үздіксіз анықтаумен қатар жүрді. Болмыс жүйелілігінің тамырлары мен ол туралы білім шығу тегі жағынан әртүрлі болып келеді, жай болмыс түрлерін көшіру ретінде білімнің аңғырт-онтологиялық түсінігі артта қалды деген пікір негізінде әртүрлі білімдер мен болмыстар пайда болады. Оның орнына білімді ұйымдастыру мен әрекет етудің "болмыстық" тәсілдерінен айрықша тәсілдерін ұсынатын жүйелендірілген бүтін ретінде, жаңаша ұғыну келеді. Бұл, тегінде ұғымдық, гносеологиялық құралдардың, шынайы болмыста баламасы жоқ, тек қана ойлау мен тану саласынан алынатын, мүлде теориялық-танымдық ерекшелігі бар құрылымдардың пайда болуына, яғни онтологиялық және гносеологиялық аспектілерді талдаудың бөлінуіне әкеп соғады. Платонмен енгізіліп, Аристотельмен кеңейтілген бұл үдеріс, өзінің айқын көрінісін көне және одан кейінгі заман үшін ғылыми білімді жүйелі түрде баяндау эталоны болған аксиомалық әдісте тапты.

Ойлаудың жаңаеуропалық стилі пайда болып жатқандағы Жаңа заманның ғылымы болмыс пен білім саласының қатал бөлінуінен шегінеді, ғылыми білімнің автономдалуынан бас тартып, шынайы болмыс пен ол туралы білімді талдауда теңдестіруді жүзеге асыруға, объективті және субъективті салада бірдей әрекет ететін кейбір жалпы сипаттамаларды бөліп көрсетуге тырысады. Бірінші кезекке табиғатты ішінде өзіндік жеткіліктілігі бар субстанциялар ретінде тану шығады, осының арқасында, Аристотель негіздеген перепатетикалық дәстүр теологизмін жеңу мүмкіншілігі табиғатты субстанция , адамның (жаратылыстанумен зерттелген) жаратылыстану ғылымында әлі ұсынылмағанында, арнайы жаратылыс мәселесі қалыптастырылғанда, адамнан және оның табиғатқа салған "антропоцентризмдік салымдарынан" босаған әлем жүйесі ретінде сипаттауына әкелді.

Әсіресе бұл астрономияда, аспан механикасында, космологияда, әлем негізін зерттеумен байланысты ғылым шеңберінде қатты байқалды, онда Коперниктің, Галилейдің және Ньютонның еңбектері табиғаттың, субстанция ретінде имманенттік себептердің күшімен дамитынын, сондықтан оның сырт себептерді, біріншіден, субъективті антропоцентризмдік факторларды қажет етпейтіндігін анықтауға мүмкіндік береді. Ендігі кезде бірінші кезекке табиғи денелердің тіршілігі мен әрекет етуін ішінен шығаратын айқын, объективті заңдылықтарға шағымданатын себепті түсіндіру шығады. "Жаңа заманның ғылымына сай таным тақырыбының жүйелілігі туралы түсініктің маңызды ерекшелігі, бірінші кезекке түсіндірменің себепті емес, керісінше телеологиялық тәсілін шығару" — деп жазады А.П.Огурцов.

Субстанциялық түсінікпен біріккен объективті болмыстың себептік танымы натуралистік-онтологиялық тәсілді тудырды, онда басты іс болып әлемнің объективті бейнесін ұсынатын, таным үдерісіне қатыссыз әртүрлі онтологияларды құру мойындалған. Сол кездегі болмыстың жүйелі танымы ол туралы субстанционалистік түсінікпен қатар келді, ол кезде онтологиялық жорамалдар мен постулаттар өзіндік мәнге ие бола бастады және таным құрылымдары сияқты формада көріне бастады. Натурализм таным саласымен, соған сәйкес өз ерекшелігінің, онтологиялық мәндерден айырмашылығының білім жүйесімен шығынға әкеп соғады. Табиғаттың себептік-мәндік байланыстарын таным нұсқауларымен теңдестіру, болмыс түсінігі мен ол туралы білімдерді бөлуге мүмкіндік бермейді, объективистік нұсқаулардың табысы болмыс пен білім туралы түсініктердің жойылуына әкеп соқты. Бұл жерде адамсыз, одан және оның қоғамынан тыс, космологиялық түрде ұсынылған әлемнің бұл жүйесі "жалпы әлем" туралы әртүрлі оқулардың әдепсіздігі негізделген. Бұл онтологизм адамзат танымының белсенді сипатын түсінуге мүмкіндік бермейді.

Бұл тәрізді нұсқаулар Жаңа дәуірдің таным теориясында енжарлықты, пайымдаушылықты, таным белсенділігін ұғыну қабілетсіздігін постулаттап, оның жалпы сипаттамасына зиянын тигізді. Осының салдарынан ғылыми білімнің жүйелілігі табиғат жүйелігінен тікелей шығарылды, оның ішіндегі ерекше сипаттамалар мойындалмады, жүйелі білім ұстындары арнайы өңдеуден өткізілмеді. Барлық жерде онтологиялық және гносеологиялық құрылымдардың арасындағы параллелизм мойындалды: қасиет, сапа, тәртіп, мән, субстанция сияқты құрылымдар, бәрі бірдей танымда да, болмыста да әрекет етуші болып саналды.

Жаңа дәуір философиясындағы эмпиризмдік және рационалистік ағымдар, ғылыми білім жүйелілігін әртүрлі түсіндіреді. Эмпиризмдік танымда жүйелілікті түсіну интенциясына әдейі ерекше көңіл аударылмаған, сондықтан эмпиризмдік әдіснамаға бағытталған ғалымдар, қандай да бір дәрежеде ғылыми мәліметтерді жүйелендіруден бас тартатын болған, өйткені фактілердің индивидиялық қорыту белгілі теориялық жүйелерге келуге мүмкіндік бермеді. Сондықтан да әдіснамалық ғылымдағы эмпириялық ағымды жүйелік мағынадағы ойларға қатысты жағымсыз деп бағалауға болады. Бұл жағымсыз салдарға әкеп соғады, өйткені сонымен бірге, ғылыми білімнің ерекшелігі, жалпылық пен қажеттілігі бар ғылыми тәртіптерді, еріккен пікірлерді өсіртуге мүмкіндік бермейтін әдеттегі білімнен айырмашылығы мойындалмайды.

Ең алдымен, жүйелілікке деген мұндай көзқарас, жүйелілік пен схоластика бейнелері ұқсас деп мойындалғанда, тым жүйелендірілген ортағасырлық догматиканы қабылдамауынан шығады. "Жүйеде тоқтап қалған ғылым тоқырап, оқшауланған болушы еді, өйткені жүйелендіру нағыз ғылыми инцистация болып табылады, ал ағзаның әрбір инцистелген бөлігі осы ағзаның жалпы өміріне қатысуды доғарады" - деп жазады К.Бернар. Аздап та болса жүйелендірілген пән дін ілімі мен теологиялық догматикаға ұқсай бастаған кезде, ортағасырлық схоластика мен оның терең жүйелендірілгендігінен босаған ғылым үшін осындай тәсілдің мәнді болғандығы түсінікті.

Бір жағынан, жүйелілікке деген теріс көзқарас эмпиризмдік танымның ерекшеліктерімен, оның бақылау мен тәжірибеге бағытталуымен, танымның бүкіл құрамы мен мазмұнын сезіну, қабылдау және елестету мәліметтеріне жетелеп түсіруімен қоздырылған. Осының бәрі ғылыми білім жүйелерінің ерекшелігін көрсететін тек қана теориялық жүйелердің ерекшелігі мәселелеріне деген кері қатынас туғызады. Негіз бен үлгі ретінде сезім мәліметтеріне қойылған нұсқау, таным нәтижесі эмпириялық мәліметтерді сынаудағы маңызды рол ойнайтын ғылымдағы теориялық жүйелердің орнын қажетті түрде сынауға мүмкіндік бермейді.

Жаңа дәуір ғылымындағы рационалистік бағытты, толық шамада бағытын антикалық математикадан ғылым жүйелілігінің аксиомалық әдісіне ауыстырған Декарт ұсынады. Мұндай нұсқау Спиноза мен Лейбницке де тән. Жалпы рационализм үшін, бір жанама түрде адамға, таным субъектісіне хабарланған, соған орай дүниенің осы тізбегімен жылжу мүмкін болған, болмыс пен танымның кейбір жалпы бастауларына деген сенім тән болғанын мойындау қажет. Осы жерден мұндай білімнің аксиомалық әдісте, білімнің бастапқы аксиомаларын таңдауда, оларды құрастыру әдістерінде, енгізулер мен қозғалыстарда, құрылымдарда, дедуктивті пікірлерде неліктен болғандығын түсінуге болады. Бастапқы пункт, аксиоманың сипаттамасы мәселесі ішінде білімді өсірудің бастапқы негіздері мәселелері әсер алған әлдебір білім жүйелерін құру кезінде шешуші бола бастады.

Жаңа дәуір ғылымындағы себептік тәсілдің ғылыми білімнің дедуктивті құрылымымен бірігуі жаңаеуропалық ойлау стилінің барлық жалпы ерекшеліктерін анықтады. Ғылыми білімнің дамуы, дәлелденген шындықты дедуктивті түрде шығару ретінде түсіндірілді, оған иитуициялық жолмен шығарылған аксиомалардың қарама-қайшы емес жүйелері негіз болды. Болмысты нақты ажырату мен ол туралы білім, білімнің жеке ерекше тіршілік ету заңдары мен құрылым нормалары болуы керек екендігін түсіну бұл ғылымның осы классикалық түрі, оған сәйкес білім жүйелілігінің негізі болып табылады. А.П.Огурцов былай деп жазады: "Білімнің логикалық-дедуктивті жүйесін құруға бағытталған ғылымның бұл рационалдық, классикалық түрі білім мен болмыстың концептуалды түрде бөлінуін жорамалдайды. Өйткені аксиомалық әдіске бағытталған білімнің жүйелендіру тәсілдері болмыстың өзіне изоморфты болуы мүмкін емес".

Рационализм, ғылыми білімді құрудың ішкі нормаларының, концепциялау, яғни жүйе құрушы факторларды табу туралы сөз жүріп жатқандағы қарама-қайшылық еместік, толықтық пен тәуелсіздік сияқты теориялық элементтердің қажеттілігін дәл тіркей алды. Жалпыға бірдей ақиқаттарды іздеу ғылыми танымның анықтаушы ерекшелігі болып барады, ал ғылым болса осы ақиқаттардың қозғалысы, дедукция жолымен өрлеу ретінде ұсынылады. Осыған орай айнала жалпыға бірдей және қажеттіні тануға шек қояды (бұл жерде математика үлгі болып табылады). Баяндау тәсілі, логика, грамматика, алгебра және т.б. жүйелерінің сауатты-дидактикалық түрде құрылуы зерттеу тәсілін, жаңа білім өндірісін бірте-бірте ауыстырып келеді. Аксиомалық әдіс жаңа ақиқаттарды табудың әрекетті әдісі емес, керісінше баяндаудың тәсілі болып шығады.

Ғылыми танымға деген рационалдық көзқарас біресе сана ақиқаттары, біресе ағынан жарылу картинасы, басқаша айтқанда, іргелі дәлелдері бар тек "шөгіндіге түскен" ақиқаттар ретінде анықталады; және ол осымен шектеледі. Өйткені әртүрлі гипотезалар мен тривиалды емес пікірлерді қолданатын мазмұнды білім салалары тәжірибелі дәлелдерге және тәжірибелі тексеріске тартылады, тәжірибелі дәлелдерге және ғылыми ақиқаттылыққа сүйенеді және ғылым шалғайына шығарылады. Рационалдық тәсілдерге сүйене жүйелендірілген ғылым кездейсоқ және бірлі-жарым құбылыстарды ғылыми анықтау мен түсіндіру шегінен шығарады.

Гипотетикалыққа, тривиалсыздыққа, хабарларлыққа, дәлелділіктің әлсіреуіне ие болып келетін барлық ғылыми нұсқаулар күдікке алынып, қарастырудан шығарылады, бұл ғылыми білімнің стагнациясына, танымның өз эврикалық күшінің жоғалтуына әкеледі. Ғылымның классикалық түрі сезімдік танымға теріс қарайды, ол логикалық-дедуктивтік әдістердің гипостаздануына, танымның математикалық элементтерін абсолюттендіруіне негізделеді. Рационализмнің ғылыми білімнің тарихына деген көзқарасы дәл солай, оны тек тарихи мағынасы бар кездейсоқ және бірлі-жарым фактілер саласы деп анықтады, ал нағыз мәнді сәттер рационалды білімнің жиынтығы ретінде қабылданатын дедуктивті ақиқаттар жүйесінде қала береді.

Жүйелі ғылыми білім мен оны тудыратын танымның арасындағы ажырау немістің классикалық философиясында талдау тақырыбына айналды. Ең бірінші рет сананың жүйелігі туралы мәселені Кант алдыға шығарды: "...Біздің санамыздың өзі (субъективті) жүйе болып табылады, алайда өзінің таза қолдануында, тек жалғыз ұғымдардың арқасында ғана ол тек бірлік туралы негіздемелерден шыққан зерттеудің жүйесі, тек қана тәжірибе арқылы берілетін материал бола алады".

Рационализмнен білім мен болмысты бөлуді мұраланған Кант оны форма мен мазмұнды қарама-қайшы қоюға дейін тереңдетеді, ғылыми білімнің құрылымын ерекше бүтіндікке бөледі, ішкі заңдылықтармен, қозғалыстың имманенттік логикасымен әрекет ететін бөлек әлем екендігін көрсетеді. Ойшыл жүйелендірудің математикалық-аксиомалық әдісінің заңдастырылуына, білімнің дәлелділігін жалпыға бірдей тәсіл ретінде ұсынылуына теріс көзқараспен қарады, бұл әдістің өзіне танымның шекарасы мен шегін көрсететін дәлел мен сын қажет екендігін көрсетеді.

Бұл тәсіл философиялық және математикалық танымды айыруға негізделген: "Философиялық таным ұғымдар арқылы санамен тану, ал математикалық білім ұғымдарды құрастыру арқылы таным болып табылады". Білімге деген тәсілдердің философиялық және өзіндік ғылымға мұндай бөлу, Кантқа математиканың аксиомалық әдісінің шектелгендігінің, оның таза сандық қатынасымен ескерілуінің айқын болуында көрініс табады.

Кантты таным негіздері мәселесі қызықтырған. Сондықтан да ол аксиомалық әдіс шеңберінде жүргізілетін жүйелендірудің қажеттілігін мойындай отыра, оның шегінен шығады да, адамзат танымының көпқабаттығын көрсетуге тырысады, бұл ойлаудың рационалды тәсілімен қабылданбайтын білім құбылыстарының тіршілігімен шартталады.

Таным құрылымында, сезінудің таза формаларының ең алғашқы кезеңімен шартталған математиканың, пайымдаудың априорлық тәсілдері ретінде кеңістік пен уақыттың қызмет саласы болып табылатыны жөніндегі Канттың қағидасы тамаша болып көрінеді. Бұл жерде толық шамада жүйелендіру тәсілі ретіндегі аксиомалық әдіс жұмыс істейді, танымның жүйеліліктің математикалық түріне бағытталуы осы кезеңде ақталған болып шығады. Априоризм мен субъективті идеализм бағыттары туралы Канттың философиясы барынша сынға түскенімен, жүйеліліктің математикалық үлгісінің, түптеп келгенде, шектелгендігі туралы ой желісі бүгінгі күнде де дұрыс болып қалады.

Кант жүйеліліктің барабар түсінігін трансцендентальдық логикамен, ақылдың таза нысаны деңгейімен байланыстырады, мұнда толықтық пен тәуелсіздік жүйелілікпен мүлде байланыста болады: "Осы немесе басқа ғылымның мұндай толықтығын тәжірибелер арқылы ғана құрастырылған (білім) агрегат ретінде дәл мойындауға болмайды... ол тек қана бір жүйеге байланыстырылуының арқасында болуы мүмкін... Сондықтан да оның білімдерінің жиынтығының толықтығы мен бөлінуі, оған кіретін барлық білім элементтерінің дұрыстығы мен шынайылығының белгісі ретінде қызмет ететін, бір оймен қамтылып, анықталған жүйені құрауы тиіс".

Байымдаудағы сананың логикалық қызметін талдай отыра, Кант талдауда ақыл ұғымдарының, немесе белгілі бір жүйеде баяндайтын категорияларының ашылуына қол жеткізеді. Жүйелілік философиялық білімнің барлық бөлімдерін өтіп шығады, сондықтан ойшыл негіздерді талдауды, трансцендентальды ойларды, сананың таза ұғымдары ретінде жүйелендірілген түрде баяндайды. "Сананың басқаруымен біздің біліміміз жалпы үзінділерді емес, керісінше жүйені құруы тиіс, өйткені тек қана жүйеде олар сананың маңызды мақсаттарына қолдау көрсетіп, оларға көмектесе алады. Жүйе дегенде мен бір оймен біріккен алуан түрлі білімдердің бірлігін жобалап түсінемін. Ал ой сананың кейбір бүтіннің түрі туралы ұғымы болады, өйткені ол а priori-ді әр алуандылықтың көлемі және бөлшектердің бір-біріне қатысты орналасуы деп анықтайды". Философияда ғылыми білім туралы рефлексия көз алдында болғандықтан, онда философиядағы ғылыми ұтымдылықты түсіну ғылыми білімнің негіздерінің өзін, сонымен қатар оның жүйелендіру ұстындарының ұғынуына әкелуі тиіс.

Сананың заттық және рефлектілеуіш түрлерге бөлінуінде философия рефлектілеуіш жақ ретінде көрінеді, өйткені ол "заттардан гөрі, заттарды тану түрлерімен айналысады", сондықтан ол таза сана органоны ретінде "принциптер жиынтығы болып табылады, солардың негізінде барлық таза априорлық білімдерді алып, расында да жүзеге асыруға болады. Мұндай органонды толық қолдану таза сана жүйесін берер еді".

Әрине, философияның өзі жүйелі болуға тиіс: "Егер де толығымен алынған жүйеге деген жалпы көзқарас бойынша бұл ғылымның бөлімшелерін орнататын болсақ, онда біздің бұл жерде баяндап отырған ғылымымыз, біріншіден, бастаулар туралы оқуды, екіншіден, таза сананың әдісі туралы оқуды қамтуы тиіс". Кант көбінесе ғылыми білімнің жүйесін өзі атап кеткендей, таза сананың трансцендентальды ойлары мен космологиялық ойлар, яғни дүниенің жалпы бастауларынан шығатын ұғымдар жиынтығы ретінде постулаттаудағы рационалды дәстүрін ұстанады.

Кант бойынша білім құрылымын танудағы жаңалық болып жүйе ұғымы саналады. "Неміс философы ғылымның концептуалды үлгісімен ғана шектеліп қоймай, ғылымды жүйе ретінде түсінудің нормаларын көрсетеді, білім жүйелілігінің конструктивті ұстанымдарын ұсынады. Ойларды іске асыру ретіндегі сызба ұғымы, ол үшін осындай конструктивті жүйелі ұстаным болып табылады"- деп жазады А.П.Огурцов. Тап сол сызба мен ақылдың сызбалылығы тәртіп енгізуге, әр алуандылықты біріктіруге мүмкіндік береді, сезім материалдарындағы жүйелік бастауларды ескертеді, танымның әртүрлі объектілерін құбылыстардың біріңғай тобында мәнді етеді. Кант: "Ақыл сызбалылығы қиялдың трансцендентальды синтезі арқылы тек қана барлық (мазмұнның) әр алуандылығының бірігуіне саяды..." - деп жазады. Тап осы сызбаның арқасында жүйелілікті ендіру, білім бірлігін құру мүмкіндігі пайда болады.

Әртүрлі тақырыптарда сызбаның бар болуы олардағы жүйелі бастауларды ендіруге мүмкіндік береді, олар құрамында сызбалардың қабылдануына қарай ғылым бола бастайды. Барлық жүйелердің "енді өрістеп келе жатқан санадағы алғашқы ұрық ретіндегі өзінің сызбасы болғанын, сондықтан да олардың әрқайсысы өз бетімен идеяларға сәйкес бөлініп қана қоймай, барлығы мақсатқа сай біртұтастылықтың бөлігі ретіндегі адамзат білімінің жүйесіне бірігетіндігі және барша адамзат білімінің архитектоникасын ұйғаруы" жөнінде Кант тура жазады. Жалпы алғанда, жүйелі білімнің деңгейі оның теориялылық дәрежесін шарттайды. Канттың бұл нұсқауы ғылыми білімнің даму деңгейін түсіну үшін өткінші емес болып қалады.

Алайда логикалық түрдің мазмұннан алшақтығы білім жүйелілігінің конструктивті ұстанымдары ретіндегі сызбалардың білімнің мазмұны емес, тек қана оның нысандарының анықтамасы ретінде қабылдануына әкеп соқты. Кант бұл тұрғыдан өзінің жалпы және трансцендентальды бөлуін сақтап қала алмайды, әрі танымның мазмұнды элементтерін жүйелілік түсінігіне қоса алмайды. Нысанның мазмұннан алшақтығын Фихте одан әрі тереңдетеді. "Әрбір ғылымның, егер ол бөлек, байланыссыз қағида емес, керісінше бүтін, көптеген бөлшектерден тұратын болса, жүйелілік түрі болады" деп дәлелді түрде санай отыра, ол сана нысандарынан объективті мазмұн көруден тіпті бас тартып, білім жүйелілігі мәселесін толығымен формалды логиканың құзырына жатқызады, яғни жүйеліліктің орнын категориялар, ұғымдар мен ұстанымдар дедукциясы алады. Рационализмдегі жүйелілік түсінігіне өзіндік қайта оралу жүзеге асырылды, онда алғы шепке баяндау нысаны мен дедукциялау жүйесі шығады.

Ғылыми білім жүйелілігі түсінігін Гегель диалектикалық логика жүйесімен тығыз байланыстырады, онда абстрактылықтан нақтылыққа өрлеумен тұтастырылған мазмұндылық пен формалдылықтың бірлігінің ұстанымы шығарылады. "Түр мен мазмұн арасындағы қарама-қайшылықты қарастырған кезде, мазмұнның нысансыз емес екендігін естен шығармаған жон, ал қозғалмайды. Сондықтан да жаңа ғылымда, зерттелетін үдерістердің тек қана феноменологиялық сипаттамасы ғана маңызды деп жиі есептеледі; бұл құбылыстардың себептерінің өзі мүлде зерттелмейді. Әсіресе бұл ғылыми білімнің позитивизмдік тұжырымдамаларына лайық, онда білімнің себепті, тудырушы негіздеріне көңіл бөлінбейді. Сол уақытта ғылымның шыңдылығы "бейтарап фактілер" жинағына, әртүрлі теориялық нысандарға жатқызуға болатын тәжірибенің тұлғасыз "материясына" айнала бастайды, өйткені ол білімнің пішінсіз субстраты ретінде белгісіз, сондықтан да ол "құрастырушы ақылдың" қызмет аясы болып қана көрінеді.

Бұл тәсіл, заңды түрде субъективизм мен волюнтаризмге әкеледі, өйткені білімнің объективті негіздерінің жойылуы танымның бастапқы мақсаттары мен ұстанымдарын, жүйелі білімнің басталған элементтері мен бірліктері қалыптасқан есептеу жүйесін таңдауда озбырлық тудырады. Бұл әсіресе ғылымилықтың жалпыға ортақ белгілерінің мойындалмауына әкелетін, адамзат санасының белсенділік рөлі гипостаздалған, жаңа буржуазиялық философияға лайық. Ал ол, өз кезегінде, жүйеліліктің, ғылыми білім бірлігінің мойындалмауын туғызады, плюрализм, анархизм әдіснамаларының енгізілуіне мүмкіндік береді.

Постпозитивизмде бұл әсіресе П.Фейерабендке лайық, ол пролиферация және қажырлылық ұстанымдарының бірігуіне "контриндукцияда", таным тақырыбына қатысты әртүрлі тұжырымдамалар мен гипотезалардың көпшілігіне жол беру арқылы қол жеткізіледі деп санайды. Таным, "дұрысырақ айтқанда, ондағы әрбір жеке теория, ертегі, қиял жеке болып табылатын өзара сыйыспайтын (мүмкін шамаласпайтын) баламалардың толысып бара жатқан мұхиты ретінде көрінеді..." - деп жазады философ. Сондықтан да "өзара шамаласпаушылық" тұжырымдамасы немесе гипотезасынан теориялық ой желісі мен діни доктриналар, философиялық алыпсатарлықтар мен астрологиялық қиялдар, әртүрлі бағыт пен пікірдегі ырымшылдықтар ғылым үшін бірдей құнды болып табылады деген тұжырым шығады. "Қандай ескірген болса да, біздің танымымызды жақсарта алмайтын ой жоқ" болғандықтан, "тарих ғылымының, оның философиясы мен ғылымның өзінің, сондай-ақ ғылым мен ғылым еместің арасындағы шекара жоғала бастайды".

Жаңа ғылыми білім жүйелілікті пікір айту жүйесі ретінде түсінеді. Қазіргі кезде ғылыми білімнің дамуының негізгі жолы гипотетикалық-дедуктивтік өңдеу болғандықтан, ғылыми білімнің жүйелілігі гипотетикалық-дедуктивтік сипат қабылдай бастайды. Осындай түрде түсінілген жүйелілік ғылым тілінің біріңғайлылығын, оның символмен көрсетілуін, терминдер мен ұғымдардың, т.с.с. стандарттылығын талап етеді, ол ғылыми білімнің бірлігін, оның дәлелділігі мен осы теориялық жүйенің тиянақты принциптерден шығуын сипаттайтын жүйеліліктің жоғары деңгейі туралы сөз етуге мүмкіндік береді.

Дәстүрлі түрде ғылыми білім, дамуға, ілгерілеуге қабілеті бар жүйеге біріккен теориялардан, ұғымдардан, әдістерден тұрады деп саналады. Бұл, ғылыми білім жүйесін болмысқа қатысты әртүрлі деңгейлерде әрекет ететін, оны бар адамзат мәдениетімен байланыстыратын тиімді жұмыс істейтін қатынас жолымен толықтыратын өсіп бара жатқан жиынтық ретінде түсінуге алып келеді. Ғылыми білім үшін қалыптасу, даму тұрғылары басты болып шығады, өйткені ғылыми білімнің өсуінен тыс, стагнацияның үздіксіз қалпы ретінде ол туралы түсінік мағынасыз болып шығады. Дәл осы себептен теориялық мұраны жоғары сатыға көтеру қажеттілігі ғылыми білімнің құрылым элементтеріне қатысты тудырушы, бастаушы бастама болып шықты.

Теория ғылыми білімнің, оны ұйымдастырудың жоғарғы түрі ретінде басты элементі болып табылады. Ғылыми білімнің жүйесі туралы сөз жүріп жатқанда, бүтін жүйе ретінде дәл теория ойда тұрады. Бұл дұрыс тармақты жүйе ғылыми білім түрінде ең күрделі және дамыған болып шығады, дәл соған ғылыми жүйеліліктің талдау әрекеттері жөнелтіледі. Теория құрылымдылығы жағынан, тәжірибе және бақылау барысында мүшеленген фактілерден тұратын ғылым эмпириясына, бастапқы теориялық негізге бөлінеді, соңғысында теорияның дәріптелген нысанасын, қорытынды логикасын сипаттайтын алғашқы постулаттар мен аксиомалар, әртүрлі жорамалдар мен заңдар бар, ондағы дедукция мен дәлелдеу ережелері, ұсыныстар мен пікірлер теорияның барлық құрылымының мәнін құрай отыра, оны жалпы теориялық білім ретінде ұсынады. Теориялылық пен жүйелілік бірігіп, тек қана бір реттік емес, синонимдік сияқты құбылыстар болып шығады. Ғылымның даму дәрежесі оның теориялылығына тәуелді болып шығады, демек, жүйелілікті де теориялылықтың баламасы ретінде түсінуге болады.

Научное знание как система//

Логико-гносеологический анализ

науки Алма-Ата. 1990. С. 103-126.

ҚАЗІРГІ ЗАМАНҒЫ РУХАНИ МӘДЕНИЕТТЕГІ ҒЫЛЫМ БЕЙНЕЛЕРІ

Фарид СҮЛЕЙМАНОВ

Машиналардың, автоматтар мен компьютерлердің бұрынғыдан да жетілдірілген дүниесін жасай отырып XX ғасырдың соңындағы өнеркәсіптік өркениет оның барысында адамды жоғалтып, оны өзін қоршаған техникаландырылған тіршілік ету ортасында дүниетанымдық, өмір мәнін түсіну мен өмірге пайдалы жақтарға бейімделуден айыруы рухани ахуалдың дағдарыстық жағдайын қинала сезінумен сипатталады. Әртүрлі әлеуметтік жүйелердің бір-біріне мүлдем қарама-қарсы идеологиялық парадигмалары қақтығысатын күрделі және ағымдағы күнделікті өмір жалпы адамзаттық көлемде екі тенденциямен сипатталады. Дүниетанымның үстемдік етуші әртүрлі жекедарашылдық және топтық түр өзгерістері бар антропоцентризм бағдары аясында адамзаттың аман қалу, экологиялық дағдарыс пен шешілмейтін экономикалық, саяси және рухани мәселелердің тасқынды өсіп келе жатуы мәселесімен байланысқан ҒТР-ның бүгінгі кезеңінде қазіргі заманғы өнеркәсіптік өркениеттің жаһандық мәселелеріне деген қызығушылық күшейе түсуде. Дүние танудың жүріп жатқан жаһандануы тіпті әдеттегі сана дәрежесінде де із қалдырып, адамдардың белгілі бір бөлігін күнделікті өмірдің жалған нақтылық саласынан дүниетанымдық күдіктену мен ойлану, дәуірдің жекелік болмысының жан ауыртар жаландығының қайнар көздерін түсінуге әрекеттену, өмір мәнін түсіну мен іс-әрекеттік бағдарларды жаппай іздестіру жолына қарай ығыстырып шығаруда.

Қазіргі заманғы өнеркәсіптік өркениеттің антропоцентристік рухани мәдениетінің бағалы көкжиектері ретінде жаһанданудың екі векторы (оның біреуі адам болмысының макро -басқасы микрокосмосына бағытталған) жөнінде дәлірек айтуға болады. Дүниені танудың тура осы қарама-қарсы парадигмаларының болуы мен соқтығысуы ғылым, өнер, дін, саясат, өмір пайда болып, өзгеріске ұшырайтын, сондай-ақ олар жөнінде әртүрлі аңыздар қалыптасатын күрделі әлеуметтік-мәдени контекст жасайды. Дүниені тануда үстемдік етуші антропоцентризм біздің жүзжылдықтың ортасына дейін батыс философиясында түпкілікті өзгеріске ұшырамаған ғылым бейнесі мен ғылымилықтың классикалық мұратын тудырды. Классикалық неміс философиясы өкілдері мен тіпті жаңа кантшылар да кірген дәстүрлі философия тұлғалық болмыстан жаттанған дүние жасады, онда "жаттанған адамның абстрактылы бейнесінің өзі - философ өзін жаттанған дүниенің көлемі" етеді. Гносеологиялық және әдіснамалық жағынан мұндай шешім неғұрлым толық дәрежесінде неопозитивизм бейнелеген ымырасыз объективизм позициясын тудырды. Өкінішке орай көптеген ірі ойшылдар "объективизмнің дағдарысы" жөнінде жазса да ғылымның, әсіресе, жаратылыстанудың неопозитивистік бейнесі, оның постпозитивистік тұғырнамаларының елеулі түрленімімен бірге, әдетте, осы уақытқа дейін бірден-бір болып қабылданып келді" .

Бұл сынға байланысты буржуазиялық философиялық ойда бұрын үстемдік еткен ғылымды оқшаулап қарастырудың дәстүрлі позициясына, оның логикалық-гносеологиялық, әдіснамалық, әлеуметтік және дүниетанымдық қырларына сенімсіздік өсе түседі. Бұл позицияны К. Маркстің де теріске шығарғаны белгілі.

Ол үшін әлеуметтіктің белгілі бір типі адамның заттық-іс-тәжірибелік қызметінің нәтижесінде пайда болатын "Тұлға. Ғылым. Мәдениет." біртұтас жүйесін қарастырудың қажеттігі қағидалы түрде айқын болды. Біздің әдіснама үшін де ғылымның мақсаттары мен міндеттерін объективті түсіну басым тон болса да, оған Маркстің өзі үлес қосқан ғылым идеяларын іс жүзіне асыру елеулі қиындықтар тудырады.

Тұтастай алғанда ғылым феноменін оғаштап алып қарастырудың дәстүрлілігі әдіснамалық бағыт ретінде сақталып отыр. Алайда оны марксшіл философтардың , сондай-ақ көптеген батыс ғылым әдіснамашыларының батыл сынауы оның бейнесін материалдық және рухани өндірістің әртүрлі деңгейінің адам қарым-қатынасы формаларының негізінде пайда болатын социумның жекелік-мәдени контекстінен тыс алып айқындама жасауға болмайтынын дәлелдейді. Оның үстіне өз пәнін сырт жақтан қарастыру анағүрлым қиынырақ болатын ғылым тарихшыларының өздері де ғылыми білім генезисін оның социумдық белгілерінен: интерналистік және экстерналистік бағыттардың айтысы, антикалық дүниенің немесе Шығыс ғылымының бейнелеріне, герметизмге, оккультизмге, мистицизмге, магияға т.б. көңіл бөлуді тыс алып талдай алмайды.

60-жылдардың шебінде объективизмнің дағдарысы мен ғылымның позитивтік бейнесінің қирауы Батыс әдіснамаларының бір бөлігінде ғылыми танымды "ажырату" мен оны мәдениет, саясат, тарих, экономика, психология, экология, дін мен мистицизм мәселелерімен, жеке адамның өнеркәсіптік өркениет жағдайларындағы тағдырлары жөніндегі дүниетанымдық ойлардың аясында "өнеркәсіптік өркениет" мәселесі еуропалық рухани мәдениет - Руссо мен романтиктердің кезінен бастап-ақ қойылса да, социумның бұл типін қалыптастыратын факторлар ретінде ғылым мен техникаға ерекше қызығушылық білдіру біздің уақытқа тән болды.

Нақ осы ғылымилықтың классикалық бейнесін ажырату тенденциясы, оның қазіргі заманғы рухани мәдениет айнасында шағылуы біздің сындық талдауымыздың тікелей тақырыбы болып табылады. Пәндік саланы таңдап алуға кеңестік философиялық әдебиетте XX ғасырдағы дәстүрлі философиялық бағыттарға байланысты ғылыми тұғырнамалардың логикалық-гносеологиялық негіздеріне сын берілгені жағдай жасады; тек соңғы жылдары ғана ғылым дамуының әлеуметтік-мәдени факторларына , 60-80 жылдардағы негізгі бағыттардың, ал кейде марксизммен шекаралық түйісуде пайда болған әртүрлі симбиоздық әдіснамалық құрылымдарға талдау жасауға ынта білдіру күшейе түсті. Бірқатар мұндай тұғырнамалар жеке жарық көрді немесе марксшіл сыншыл әдебиетте еске алынады, Батыста жеткілікті түрде кең талқыланып жатса да, көптеген қызғылықты құрылымдар біздің философиялық ғылымымыздың назарына іліге қойған жоқ. Біздің пікіріміз бойынша, олар дәл қазіргі уақытта неғұрлым байыпты зерттеуді қажетсінеді, өйткені зерттеудің белгілі бір жалпы мәселенің өрісі бар. Және батыс әдіснамашылары жасаған ғылым бейнелерін имманентті сынау мақсаттарында, сондай-ақ ғылыми білім дамуының маркстік теориясының өз қажеттілігін есепке ала отырып айқындау қажет.

Алдын ала ескертпе ретінде "ғылым бейнесі" деген ұғымды қолданудың дұрыстығы мен орындылығын анықтау, ғылымның бірыңғай бейнесі өмір сүре ме немесе біздер бейнелердің көп түрлілігімен істес болып жүрміз деген оның эвристикалық белгілері жөніндегі сұраққа жауап беру талап етілмейтінін еске салмақпыз. Рухани өндіріс үдерісінде пайда болатын әлеуметтік-мәдени феномен ретіндегі ғылымның жалпы сипаттамасынан шыға отырып қазіргі заманғы өнеркәсіптік өркениет жағдайларында жалпы адамзаттық мәдениеттің біртұтастығын жоғалту үдерісінің шиеленісіп келе жатқанын еске алайық.

Жаңаша саяси ойлау тұғырнамасында адамзаттың аман қалу мәселесіне, өзін-өзі сақтау инстинктіне сөзсіз құндылық ретінде ерекше назар аудару кездейсоқтық емес. Ал барлық қалған құндылықтар және жалпыға бірдей мәдени өлшемдер үлкен ескертпелермен және адамдардың аз тобымен қабылданып, социумдық және дүниетанымдық жағынан мүмкін болатын толып жатқан түсініктемелермен қатар жүреді. Қазіргі заманғы индустриалдық өркениеттің рухани мәдениетінде өтіп жатқан бұл үдерісті жағымсыз мәнді деп қарастыруға болмайды, өйткені адамдардың көпшілік бұқарасында руханилықтың ояну дәрежесіне қарай төтенше бірегей дүниетанымдық және мағыналық бейімделуді күшпен таңу қиынырақ бола түседі. Бұның соңынан мәдениеттің стратификациясы мен бұқаралық қоғамдық сананың әралуандығы болып өтеді.

Мұндай жағдайларда біздің пікіріміз бойынша "буржуазиялық философия негізінде пайда болатын кейбір бірыңғай бейне" жөнінде емес, ғылым бейнелерінің саналуандығы жөнінде баяндау неғұрлым сыпайылырақ болады. Істің жайы шеңберінде әңгіменің ғылымның бейнесінен гөрі оның түсініктері мен логикалық тұғырнамасы жөнінде көбірек болатындығында. Соңғысының таза философиялық тұрғыдан алып қарағанда неғұрлым кең тараған дүниетанымдық қорытынды болуы міндетті емес. Қазіргі уақытта ғылым мен техника біздің өркениеттің рухани мәдениетінде бұрынырақ дін, философия мен өнер иемденген орынға тең орынды алып отыр. Сондықтан біз өзіндік мозайкаға ие боламыз -ғылымның өзіндік бейнесі қоғамтанушы мен жаратылыстанушыда, сондай-ақ саясаткерде, діни қайраткерде, артисте, журналистті немесе жұмысшыда ғана емес, XX ғасырдың соңындағы әрбір ойланатын адамда бар. Бұл жағдайда бұқаралық қоғамдық санада ғылым бейнелері өтіп жатқан компьютерлік революцияның бірыңғай нышандар түріндегі техника бейнелерімен бірлікте, кенттенген және рационализаторлық әлеуметтік кеңістік пен уақытта тіршілік етудің техникаландырылған ортадағы өмірлік дүниенің өзгеруі түрінде қабылданады.

Тіпті қазіргі заманғы буржуазиялық философиядағы ғылымның әдіснамалық құрылымдары дәрежесімен ғана шектелсек те, яғни батыс философиясындағы ғылымның бүтіндік бейнесі қалыптасып болды және оның XX ғасырдың екінші жартысындағы эволюциясы әлеуметтік-мәдени және дүниетанымдық бағдарлардың өзгеруімен емес, тек ғылыми танымның іс-тәжірибесімен ғана анықталады деген пікір білдіруіміз онша негізсіз болып көрінеді. Біріншіден, позитивизм әдіснамасының үстемдігі жағдайларында ғылымның біртұтас бейнесі өмір сүрген жоқ, бейнелердің белгілі бір спектрі ғана болды. Егер неопозитивизм, постпозитивизм және де басқа соларға ұқсас ағымдар шеңберінде бейнені ғана емес, ғылым тұғырнамасының логикалық идеясын да бөліп көрсетуге болатын болса, жетекші діни немесе антропологиялық бағыттардың тұтастай қатарында ғылымның логикалық идеялары мен тұғырнамалары жоқ, бірақ "XX ғасыр дүниесінің бейнесі" мен ондағы адам болмысының ажырамас белгісі ретінде оның бейнесі (көбінесе жағымсыз) міндетті түрде болады. Екіншіден, Поппер, Лакатос, Кун, Фейерабендтердің құрылымдарындағы XX ғасырдың екінші жартысындағы ғылым бейнесі жөніндегі үйреншіктіге айналған деректе біздің түсіндіруіміз бойынша елеулі кемшілік те бар, нақ осы тұғырнамаларды ерекше атап көрсету біздің қазіргі заманғы буржуазиялық философияны түсінуімізді бұрмалайды, өйткені бұл жағдайда ғылымды талдаудың басқалай қызықты тұғырнамалық сұлбалары жеткіліксіз негізде элиминацияға ұшырайды.

Осындай құрылымдар үлгілерінің бірі жеке алып қарағанда белгілі америка философы Харрис Мэрвиннің "мәдени материализм" тұғырнамасы болып табылады. Оның шеңберінде ғылымның антропологиялық бейнесі ғылымның социобиологиялық және психологиялық редукционизм, структурализм, "құрылымдық марксизм", психологиялық және когнитивтік идеализм, эклектизм, обскурантизм т.б. сияқты бағыттарының бейнелерімен салыстыра отырып жасалады. Біздің пікіріміз бойынша, автордың, бір жағынан, ғылымилық пен материализмнің дәстүрлі идеясына, басқа жағынан, тұлға мен мәдениеттің өзіндік тұғырнамасына сүйене отырып ғылым бейнесін синтездеуге әрекеттенуі ерекше қызығушылық тудырады. Бұл жағдайда автор философиялық антропологизм позицияларынан осы мәселе бойынша диалектикалық материализм көзқарасын сынай отырып талдауға тырысады. Алайда дәлелдеулердің деңгейі X. Мэрвиннің қазіргі заманғы маркстік философиямен жеткіліксіз таныс екендігі жөнінде куә бола алады. Ғылыми танымның өзгешелігі жөнінде айта келіп, ол ғылымның танымның басқа жолдары мен ғылыми емес зерттеу стратегияларынан ерекшеліктері жөнінде де жазады: "Мен ғылымның біз өзіміз өмір сүріп отырған дүние жөніндегі білімдерге қол жеткізудегі адамдар үшін ең жоғарғы әдіс екендігіне сенемін. Бірақ та мен ғылыми әдісті жетекшілікке ала отырып нәтижеге қол жеткізуге болмайтын танымның тәжірибелік салалары бар екендігіне жол беремін. Мен мистиктер мен әулиелердің экстатикалық танымы, нашақорлар мен есі ауғандардың көрулері мен елестері, артистердің, ақындар мен музыканттардың эстетикалық және моральдық нұрланулары жөнінде ойланамын".

Америка антропологының мұндай пайымдауы жалпы ереже болып табылмайды, өйткені көптеген қазіргі заманғы буржуазиялық мәдениеттанушылар мен әдіснамашылары дамып келе жатқан өнеркәсіптік өркениеттің әлеуметтік-мәдени аясындағы ғылым бейнесін бейнелеуге әрекеттене отырып, оның мистикалық түп-төркініне көңіл бөліп, ақиқатқа діни және ғылыми жолмен жетудің бір-бірін толықтыруларын негіздеуге тырысуда. Егер мұндай әдістерді қосатын болсақ бұқаралық қоғамдық санадағы ғылым бейнесінің мифтенуі мен мистикалану феномені, жалған ғылымға, экстрасенстерге, экзотикалық шығыс немесе симбиоздық табынушылыққа өзіндік әуестену жөнінде айтуға болады. Ғылымның мифтендірілген бейнесімен сондай-ақ қазіргі заманғы өнеркәсіптік өркениеттің рухани мәдениетінде едәуір кең тараған дәстүрлі емес дінилік әлеуметтік феномен де тығыз байланысты.

Бұл жағдайдағы дәстүрден тысқарылық әдетте дінге сенушінің өзін нақ осылай сезінетініне байланысты болады. Оны ғылым қызықтырмайды, ал діни түйсік халықтың төменгі білім деңгейіне сай діни бөлігінің жеткіліксіз жоғарғы мәдени сұраныстарының орнын толтырады. Дәстүрлі емес діншілдік кезіндегі жағдай қағидалық жағынан басқаша болады. Оның сенімді жақтаушылары көп жағдайда жеткілікті дәрежедегі білімді адамдар болып келеді, олар діни сезімдер жөніндегі барлық күдіктенуді босағадан-ақ сыпырып тастайды. Оның үстіне кімде-кім баяндалып отырған көзқарастарға сенімсіздік танытса, ол қазіргі заманғы мәдениетті түсіну биіктігінен аулақтатылып, қазіргі заманғы ғылым шегінен шығып кеткен құпиялы тереңдікке араласа алу қабілетінен жұрдай екендігі жөнінде емеурін естиді. Ол түсінік бойынша "Шығыста ашылған жарық" өзін-өзі жетілдірудің ақиқаттық жолын көруге,"өзінде ішкі адамды тәрбиелеуге" мүмкіндік береді т.б. іс тіпті "құпия ғылым" өкілінің жеке адамның өздігінен даму үлгісі ретінде әдеттен тыс өмір салтын жарнамалауына дейін жетеді.

Бұл адамды өзін әлі таба қоймаған жас кезде немесе өмірлік қақтығыстың нәтижесінде біраз уақыт бойы өзін жоғалтатын неғұрлым ересек кезде еліктіреді.

Осыған байланысты тек қана Батыста ғана емес, біздің қоғам үшін де әлеуметтік мәні бар қызықты сұрақ пайда болады: "Қазіргі заманғы индустриалдық өркениет жағдайларында жеке адамның рухани жағынан өздігінен жетілуін іздестіруде адамдардың белгілі бір бөлігі неліктен ғылымға немесе философияға емес, әртүрлі мистицизмге, көбінесе шығыстық табынушылықтарға бой ұрады?".

Егер де бұл сұраққа жауап беруге әрекеттенсек жаңадан пайда болған Гуру - ұстаздардың' немесе өзін-өзі жетілдірудің керемет әсері бар қандай да бір құралын байқап көруге сендіретін (мысалы кришнаиттердің мантрасы намазы) қарапайым жақтастардың шығармаларында ежелгі шығыс даналығы мен қазіргі заманғы ғылымды бір-бірімен толып жатқан салыстырулардың бар екендігіне көңіл аударған жөн. Бұнда Шығыс даналығы өнеркәсіптік қоғамның мейірімсіздігіне қарама-қарсы қойылады. Олардың ойынша бұл қоғамда ғылым, өнер, философия аспаптық сипатқа ие болып, идеологияландырады және адамнан жатсындырылады, көпшілікті бұқаралық мәдениет механизмі арқылы жаппай манипуляциялау (алдау) мен заттандыру үшін қолданылады.

Осыған ұқсас сын үшін белгілі бір негіздердің бар екендігі күдік тудырмайды, қазіргі заманғы антропоцентристік дүниеде заттанған адамның қызметі ноосфера мен нойясфераны ақымақтық, жаһандық термоядролық, экологиялық немесе ғарыштық апатты күтіп отыру саласына айналдыратын нысанды-заттық белсенділікпен редуцияланады. Бұл жағдайда шын мәнінде даналық, яғни жалпыға ортақ материалдық және рухани өндірістің тауарлық үдерісі мен ішкі дамуы заттардағыға ұқсамайтын табиғи феномендердің арасындағы қағидалық ерекшеліктерді түсіну жоғалады.

Егер өндіріс үдерісінің материалдық және тіпті идеялық өнімдерін адам қайта өңдеп, жасаса, табиғат саласында, әсіресе биосферадағы жағдай қағидалық жағынан басқаша болады. Табиғат өте көптеген орны толмайтын нәрселермен сипатталады. Өнеркәсіптік типтегі қазіргі заманғы өркениеттің шексіз дамуы үшін объективтік ғылымның дайындамаларымен құрбандыққа шалынғандардың көпшілігін қайта қалпына келтірудің сәті түсе қоймас.

Жаттанған қоғам жағдайларында адам басқалармен және өзімен өзінің араласу үйлесімділігін жоятыны да әділ нәрсе. Батыс қоғамы философиясы мен ғылымының дәстүрлі бағдары дінмен мистикаланған және узурпаторлыққа ұшыраған қарым-қатынас феноменінің өзінің терең ерекшелігін жоққа шығарды. Алайда дәстүрлі емес діншілдіктің өзі не береді деген заңды сұрақ пайда болады.

Біз мәдениет деп атайтын бірегей құбылыстың аймақтық емес, жалпыадамзаттық жаһандық сипатқа ие екендігі белгілі. Өзінің тамырларын Жерорта теңізі жағалауларындағы әртүрлі халықтардың рухани мұраларынан алатын еуропалық мәдени дәстүрді бірден-бір немесе ең жоғарғы деп тұжырымдау қате болған болар еді. Бірақ Шығыс даналығын қорғаушылардың ауыздарынан жиі шығып жүрген қарама-қарсы тұжырымдардың да айқындығы шамалы. XIX ғасырдың басынан бастап Батыстың көптеген көрнекті ойшылдары шығыс мәдениетін төмендетуді емес, керісінше Шығыстың рухани құндылықтарын жан-жақты зерттеуді, оны мекендеген халықтардың көптеген құпия тұрмыс салтын ғылыми жағынан шынайы ашып көрсетуді белсенді түрде жақтады.

Алайда өткен ғасырдың соңынан бастап шығыс мәдениетін объективті тұрғыдан зерттеу екінші кезекке шегініп, тек арнайы мамандарға ғана арналған қалың кітаптарда жоғала бастағанмен, ғылымда "Шығыстың Қайта Өркендеуі" термині пайда болды.

Бұқаралық сана деңгейінде шынайы даналықтың бірден-бір түпкі отаны ретінде Шығыс жөнінде Аңыз қалыптаса бастады, ол XX ғасырда капитализмнің жалпы, әсіресе, оның рухани негіздерінің дағдарысының басталған, одан кейінгі тереңдеген дәуірінде кең тарады. Ең терең ойлы батыс жазушыларының бірі Г. Гесстің "Шығыс еліне қажылық'" повесінде біздің пікіріміз бойынша бұл әлеуметтік үдерістің мәні өте сәтті ашылған. Повестің бас кейіпкері Г. деген әлдекім қайда, не үшін, бұл жұмбақ Шығыстың өзі қайда орналасқандығын түсіндіре алмайды, бірақ ол күнделікті тоғышарлық дүниеден сытылып шыққысы келеді, арманына қарай жүгіреді, оны жоғалтып алып қайтадан өзін қоршаған мейірімсіз қоғамнан тыс мистикалық құпия түпкірге жетуге ұмтылады және ол жалғыз емес. 60-жылдардың басынан бастап батыста әлеуметтік аңызға, нашақорлық бұлдыр дүниеге, жаңа діни арманға нағыз қажылық пайда болды. Дүниеге деген осындай көңіл-күй рухани төбел топтың жекелеген өкілдерінің игілігі ғана болып қалмай, хиппи қозғалысы ретінде ғана көрінген бұқаралық жастар санасын да қамтыды. Бүгінгі дүние -FTP мен мүмкін болатын, оның ішінде шығыстық табынушылық мистицизмінің де өсуі болып табылады. Бір қарағанда оғаш пікір тәрізді. Иә, шын мәнінде өмірде орын алып отырған оғаштық: батыс қоғамы қазіргі заманғы өнеркәсіптік өркениеттің рухани тығырығынан бірақ шықты.

"Шіріп үлгермеген жалпыға ортақ тұтыну қоғамы емес, нақ мені кім құтқарар екен?". Осыған ұқсас сұрақты 80-жылдардағы жастардың баламалық қозғалысына қатысушы хиппилерді алмастырған панкілер, олардың соңғы құндылықтары мен мұраттарын жоғалтқан "қалалық үндістер", спонттар, рокерлер мен қазіргі Батыстың көптеген жастар топтарының өкілдері өздеріне өздері жиі қойып келеді. Ғылым мен техниканы барынша дамытуға бағдар алған өнеркәсіптік өркениет қойнауларында кенеттен көптеген өкілдеріне жаңа діншілдік қажет болған жаңа ұрпақ пайда болды. Және олар Мессияның (құтқарушының) Шығыстан құпия Гуру (ұстаз) кейпінде келуге тиіс екендігіне, оларға рухани жарық ашып және өз соңынан мүлдем көріп-білмеген өмірге бастап апаратынына нық сенімді.

Бірақ та аз-маз ойланып көрейік: мүмкін оларды адамдардың және ең жоғарғы даналықтың түпкі отаны - жұмбақ Шығыс жөніндегі Аңызға иландырып тастады ма екен? Қазіргі заманғы өнеркәсіптік қоғамда жалпыға ортақ алдап-арбау мен заттандыру кезінде адамның ең асыл рухани сұраныстары одан жатсынданып, нарықтық сипатқа ие болады. Жалпыға бірдей пайдалылық немесе К.Маркс "жалпыға бірдей жезөкшеленген" деп атаған қоғамда барлығы сатылады және сатып алынады. Ғылымның өзі шегіне жеткізіле идеологияланады, бұқаралық қоғамдық сананы алдап- арбаудың неғұрлым тиімді әдістерін ұсынатын әлеуметтік инженерия теориясына айналады. Осыған ұқсас ғылыми ұсыныстардың поп-мәдениеттің жаппай өндірісі пайда болады: киімнің, музыканың ерекше модасы, әдебиеттегі, кинемато-графиядағы, теледидар мен бейнетаспалардағы зорлық-зомбылық пен порнография, эстрада жұлдыздарының нашақорлыққа табынуы мүмкін болатын барлық, оның ішінде діни есірткілерді де тұтыну.

Өнеркәсіптік өркениет рухани мәдениетінің мүлдем әртүрлі болып көрінетін әлеуметтік құбылыстары - жаппай поп-мәдениет пен мистицизм. Алайда, тұтынушылық дүниесіне, ал наразылығын - бұлдыр рухани өзін-өзі жетілдіру тығырығына бағыттауға ұмтылуымен орнығып, кең тарайды.

Алыстағы Гималайларда емес, нақ осында біздің қоғамға батыс киіміне, ең қазіргі заманғы музыка мен өмір салтының басқа да аксессуарларына деген сәннен кейін келіп жеткен дәстүрлі емес діншілдіктің әлеуметтік феноменінің іс-жүзіндегі тамырларын көре білу қажет.

Осы уақыт ішінде дәстүрлі емес діншілдік жеке адамның рухани жағынан өздігінен дамуында жеке адамдар арасындағы қатынастар көкжиектерін кеңейтуде адам мен табиғат бірлігіндегі өмірдің табиғи бейнесінде алыпсатарлық жасайды. Бұл мәселелердің бәрін дәстүрлі ғылым мен философия шешпейді, өмірді танудың жаһандануы жағдайында олардың өзгеріске ұшырауының қажеттігіне әкеп соғады.

Егер дүние танудың антикалық космоцентризмі мен тіпті ортағасырлық дүниетанымның теоцентризмі бұл бірліктің қандай да бір өңі айналған формаларда көрінгеніне қарамастан адам мен табиғи универсумның архаикалық бірлігімен тығыз байланысты болса, дүниетаным мен өмір салтының өзін антропоцентризмге әкелетін индивидтің заттануы мен автономдануының жекелік өркениеті жағдайларында адам мен табиғаттың бірлігі бұзылады.

Адам мен табиғаттың бірлігі сияқты өмір салтының мәнді белгісін жоғалту жаһандық әлеуметтік салдарға әкеп соғады. Олардың біреуі мәдениеттің өнеркәсіптік өркениет болып қайта құрылуы болып табылады. Оның нәтижесінде субъект күнделікті өмір саласының шеңберінен шығып кететін басқа дүниетанымдық және өмір мәні бағдарларынан айырылады. Мұндай жағдайларда таза материалдық өндірістің мақсаттары барлық өндірістің, (оның ішінде рухани өндіріс те бар) жалпыға ортақ мақсаттары ретінде берілсе, ғылым болса рухани өндірістің өзгеше формасы ретінде қағидалы түрде объективтік сипатқа ие болады.

Өнеркәсіптік өркениет жағдайларындағы адам мен табиғаттың қарым-қатынасы рулық болмыстың жалпыға бірдей бағалы белгілерін жоғалта отырып, пайдалылық қарым-қатынасымен редукцияланады. Өмір сүріп отырған ортаға тек тұтынушылық мүддені қанағаттандыруға бейімделген көзқарастан өмір салты адамды қоғамнан жатсындырып, оны табиғатпен тіпті де жақындатпайды. Бұл жағдайдағы қоғамнан безу табиғатпен оңаша қалудың жолы болып шықпай, елесті есірткілік немесе мистикалық дүниеден басқа ешқайда апармайтын жол болып шығады.

Біздің жүзжылдықтың соңындағы рухани мәдениетте рухани өндіріс пен қатынастың синтетикалық дүниетанымдық бағдары ретінде жаһандану ерекше қызығушылық тудырады. Ол социо - және техноцентризм мен бұқаралық сананың басқа да қондырғылары үстемдік ететін заттанған адамның күрделі антропоцентристік дүниесінде өзіне жол ашып алады. Нақ осы антропоцентризм мен жаһандану қазіргі заманғы танымдық мәдениеттегі ғылым бейнелерінің қалыптасуының дүниетанымдық негіздері болып табылады, олар сондай-ақ FTP дәуіріндегі өмірдің шағылған бейнесіндегі қарым-қатынастың әртүрлі формаларының негізгі өмір мәнін түсіну бағдарлары қызметін де атқарады.

Ғылым бейнесінің эспликациясына байланысты мәселелер кешенін зерттеудің қазіргі заманғы деңгейі өндірістік өркениет дамуының қазіргі кезеңінің әлеуметтік-экономикалық аясындағы оның өзгеріске ұшырауын есепке алудың қажеттігіне әкеледі. Дәл осы кезең үшін дүние танудың, оның ішінде дүниежүзілік экологиялық дағдарыс саласында күшейіп келе жатқан жаһандану тән. Оның салдарларын әлеуметтанушылар мен мәдениеттанушылар ғана кең талқылап қоймай, қоғамның елеулі топтары белгілі бір деңгейде бұқаралық сана ретінде түйсінді. Ол өмір салтының өзгеру контекстінде ғылым мен техника бейнесін қабылдауға елеулі ықпал етеді. Қазіргі дәуірдегі ҒТР-ның әлеуметтік салдарларының ықпалымен дүниетанымдық деңгейде экологиялық мәселелерге деген қызығушылық шиеленісе түскенімен, белгілі бір социум мәдениетінің әлеуметтік-экологиялық контекстінде елеулі ықпал етуі бұқаралық өмір салтында міндетті түрде із қалдырады. Адам мен оның әлеуметтік типіне ҒТР-ның дамуы биосфера мен ноосфераның арасында абстрактылы, салыстырмалы емес антогонизм туғызады. Нақ осы өнеркәсіптік өркениеттің әлеуметтік типі мен оған тән өмір салтының заттық бағдары қазіргі заманғы экологиялық дағдарысқа жеткізді.

Бұқаралық сана деңгейіндегі ғылымның үстемдік етуші бейнесін қарастыру мәселені ашып көрсетуге тек бірінші қадам жасау болып табылатыны өз-өзінен түсінікті. Біз жаңа немесе дәстүрлі емес діншілдікке әкелетін ғылыми қызметті әдеттегі сана деңгейінде мифтендіру мен мистикалау құбылысына назар аудардық. Экологиялық дабыл, адамзаттың өзін-өзі ядролық жолмен жоюының алдындағы үрей феноменмен, ғылым мен техниканы тануға байланысты қоғамдық психологияның бірқатар басқа құбылыстарын талдауға әрекеттендік. Алайда антропоцентризм мен үстемдік етуші социумдық ережелер негізінде өтіп жатқан адамның табиғаттан жатсынуы мен оның қоғамда заттануы индивидтің өз болмысының ауыртпалықтарына шыдамауына дүниетанымдық және өмір мәнін іздеуден үрейленуі мен күнделікті өмір мен иллюзияның жалған нақтылық дүниесіне қайта кері оралуына жиі әкеп соғады. Оның психоәлеуметтік және онтологиялық сипатын Кьеркегордан бастап Мартин Хайдеггер мен Эрих Фроммға дейінгі көптеген ойшылдар берді.

Бірақ қоғамда ғылым, техника, өнеркәсіптік өркениеттің қазіргі заманғы типінің тағдыры жөнінде ойлау олардың кәсіби борышы болып табылатын адамдар тобы да бар. Яғни әңгіме бұқаралық иллюзияны бөлісе отырып, оған қарамастан ғылым бейнелерінің теориялық спектрін жасап шығаруға ұмтылып отырған ғалымдар мен философтар жөнінде болып отыр.

Ғалымдардың өзіндік санасы деңгейінде де кең қоғамдық көзқарасты алаңдататын мәселелер жиі талқыланса да, оларды қарастырудың тереңдігі мен қорытындылардың оғаштығы шұғыл арта түседі. Ғалымдар жалпы адамзаттық мәдениетпен неғұрлым жақын байланысқан, сондықтан олардың көпшілігі рухани өндіріс пен қарым-қатынастағы этикалық, эстетикалық және танымдықтың зардап шегуін ауыр қабылдайды. Біздің жүзжылдықтың соңына таман ғалымдар қауымдастығы негізінен жекелік және топтық антропоцентризм негізінде жалпы адамзаттық мәдениеттің құндылықтар бірлігінің ыдырау үдерісінің күшейіп, этизм, эстетизм, сциентизм, мистицизм мен басқа да жекелік және корпоративтік дүниетанымдық қағидалардың қалыптасуы үшін қолайлы қоректік ортаның жасалатынын түйсінді. Қазіргі заманғы ғылымның буржуазиялық тұғырнамасына сын тұрғысынан алып қарағанда негізгі әлеуметтік-мәдени бағдарлар ретінде сциентизм мен антисциентизм дилеммасы жөнінде көбірек жазылып жүрсе де, бұл бағдарлар көрініс табатын дүниетанымдық контекстке көңіл аудару орынды болар еді.

"Сциентизм, - деп жазады Э.В.Ильенков, - адамшылықтан айырылған қағидалы "ғылымилық", өзін саналы түрде барлық "поэтикалық-беллетристикалық (ал іс жүзінде -барлық гуманистік) мұраттар мен құндылықтарға қарсы қоятын ғылым. Бұл оның рухына сай бір белгілі "сциентшіл" Хиросима қайғысы кезінде қуанышты түрде:"Қандай тамаша физикалық тәжірибе" деп айқай салған "ғылымилық". Ғылыми таным мен жалпы адамзаттық құндылықтар дүниесінің арасында демаркациялық сызық жүргізетін нақ осыған ұқсас сциентизм өзінің әртүрлі нұсқалары мен түрленімдерінде ғалымдар қауымдастығының өзіндік санасында қалыптасатын ғылым бейнелері спектріне белгілі бір ықпал жасайды. Өндірістік өркениеттің рухани мәдениетінде ғылым адамзат болмысына тән көрініс ретінде қарым-қатынас даналығы - Логостан көп дәрежеде оғашталып, сциентті бағдардағы философия ұсынатын заттанған, аспаптық сипат алатын болып шығады. Адамның өзі мұндай ғылымның назарына іліккен кезде, ол "субъектісіз таза көлем ретінде заттық жағынан" зерттеледі. Мұндай көзқарастың айқын мысалы адамның "биологиялығы" және "әлеуметтілігі" мәселесі жөніндегі таусылмайтын айтыс болып табылады . Жүріп жатқан ғылыми айтыстарда көптеген батыс социобиологтары жануарлар "қоғамы" мен адамзат қоғамының арасындағы қағидалық ерекшелікті мүлдем жоққа шығаруға тырысады. Француз зерттеушісі Ж. Баро былай деп жазады: "біздегі ескі оңшылдар және "жаңа" оңшылдар деп аталғандардың социобиологияны иемденіп, оны өз идеологиясының "ғылыми" іргетасы етуге ниет білдіруі таңғалатын нәрсе емес".

Тұтастай алғанда біздің жүзжылдықтың екінші жартысының ғылыми ойы үшін сипатты болған ғылым бейнесіне сын белгілі бір деңгейде сциентизмді, осыған орай қазіргі заманғы ғылымда үстемдік ететін дүниетанымдық және әдіснамалық догмаларды өздігінен сынау болып табылады. Ойлана білетін ғалым үшін ойлаудың жаратылыстану-ғылыми типінің шектеулігі айқынырақ сезіле бастайды, барлық ғылыми теорияның әрқашан құндылық-мәндік мәдени аясында пайда болуы мен табиғат қойнауына енудің әртүрлі тілі болатынын түсіну келеді.

Мұнда ақиқатты ашу үшін ойлаудың ең дәстүрлі жаратылыстану ғылыми типінің шындық құбылыстары мен үдерістерін жалпылаудың теориялық деңгейімен сипатталатын ғылымдарда пайда болуының барабарлығына күдіктің тосындығы орын алады. Бұл мағынада Макс Борнның қазіргі заманғы теориялық физиканың дамуына берген өзіндік бағасы дәлел бола алады: "ең негізгі, мысалы, кеңістік пен уақыт жөніндегі (салыстырмалылық теориясы), себептілік жөніндегі (кванттық теория), сондай-ақ субстанциялар мен материялар жөніндегі (атомистика) ұғымдарды революцияландырды. Осының барлығы жағдайында теориялық физика қолданылу шеңбері физикадан шығып кететін ойлаудың жаңа әдісі болды" . Алайда физикалық білімге берілген осыған ұқсас бағаның тұтасымен алғанда ақылға сыятынын мойындай отырып "теориялық физика дегеніміз нағыз философия" екендігі жөніндегі позитивтік қорытынды емес (ғылымның бұдан әрі дамуы көрсеткендей), физикалық теория синтезінің ішкі логикасы ойлаудың жаңа әдістеріне, ғылымилық пен оның өлшемдері жөніндегі түсініктердің өздерінің өзгеріске түсуіне әкеп соғады дейтін диалектикалық қорытындының әділетті екендігін атап көрсету қажет

Біз үшін қазіргі заман жағдайларында жаңа позитивтік доктринаның философтар, сондай-ақ ірі физиктердің алдында алған несиесінен айырылғаны мәнді болып табылады, өйткені "әрқашанда қатаң және нақты анықталған сөздер мен түсініктерді қолдану қажет болатын табиғатты сипаттау үшін математикалық логика негізінде дамыған позитивтік ойлау сұлбасы тұтастай алғанда шектеулі" болады. Физика ғылымы жаңа позитивистердің әдіснамалық дайындамалары үшін жоғарғы бағаны төлеуден бас тартты, өйткені "логика мен математиканың бұл тұжырымдары дүние жөнінде бізге ешнәрсе айта алмайды".

Қазіргі заманғы физикалық теорияның даму әдіснамасын негіздеудің баламалық әрекетін Марио Бунгенің "сыншыл реализмі" жасады. Бұл тұғырнама бойынша іс жүзінде диалектикасыз материализм мәселелері қорғалады. Жаңа позитивизмді әртүрлі, оның ішінде операционалистік нұсқаларында сынай отырып, "сыншыл реализм" өкілі бәрібір де "диалектикалық көзқарасты теріске шығаруға күш салады. Бұл таңданарлық емес, өйткені оның өзіндік ойлау сұлбасы мәселені формалды - логикалық, аксиоматикалық және математикалық әдістермен қарауды асыра дәріптеу дүниені позитивистік тану шеңберінде болады. Осыған байланысты диалектикалық логиканы сынаған М.Бунгенің оның "логика немесе математика терминдерімен талдау жасауға көнбейтіні, өйткені диалектика формалды емес және оның ядросын онтикалық (ontic) қайшылық (шиеленіс, күрес) құрайтыны" жөніндегі тұжырымы дұрыс. Бірақ ол логикалық позитивизм өкілдерінен кейін іле-шала "кез келген ғылыми теорияның қайшылығы болуға тиіс екендігін ешкімнің дәлелдемегені" жөнінде тұжырым жасап, физикалық білім дамуының нақты факторларын түсінуді бұрмалайды. Бұл қазіргі заманғы физикалық теорияның тосындығы материалистік диалектиканың анализ бен синтезден құралатын логикасымен сенімді түрде дәлелденеді.

Салыстырмалылық теориясы, кванттық механика, космологияның пайда болуы, өрістің біртұтас теориясын жасау әрекеттеріне байланысты ғылым бейнесінің өзгеріске ұшырауы физиктер ойының қазіргі заманғы кәсіптік стилі ғылыми танымның теориялық деңгейіндегі диалектикалық әдісімен толықтай дәл келеді және оны дүние тануды физикаландыра отырып үлгі ретінде алуға болатындықты білдірмейді. Осыған ұқсас қорытындыны аса көрнекті жетістіктері қазіргі ғылыми-техникалық революцияның негіздерін салған биология, кибернетика мен басқа да іргелі ғылымдарға байланысты жасауға болады.

Жаратылыстанудың көрнекті өкілдерінің жұмыстарында шындықты физикалық немесе оған ұқсас басқаша түсіндірудің дүниетанымдық бағдарларына байланысты дабыл қағу көрініс тапқан. Осыған байланысты әлеуметтік-мәдени аяда ғылыми таным мен ғылымнан тыс дүниетанымдық бағдарларды салыстыруға деген қызығушылық күшейе түсуде. Жаратылыстану, сондай-ақ гуманитарлық ғылымдарда кескіндеу мен түсіну мәселесі үлкен маңызға ие бола түсуде. Егер бұрынырақ қоғамтанушы мен табиғаттанушының тарихи және жаратылыстану-ғылыми типтері діни мифологиялық немесе философиялық типтерге нақпа-нақ қарама-қарсы қойылып келсе, қазіргі кездегі жағдай біршама басқаша. Ғалымды не ашылғаны емес, ғылым тапқан феномен қалыптастырған әлеуметтік, мүмкін жаһандық салдарларды қалай түсіну мен кескіндеу керек екені көбірек толғандырады. Ал тереңірек түсінік үшін шектеулі кәсіптік көкжиекті бұзу мен жалпы адамзаттық мәдениет байлығына көңіл аудару қажеттігі пайда болады, іргелі ғылыми мәселені ашып көрсетудің тереңдігі елеулі дәрежеде зерттеушінің жеке басының дәрежесімен анықтала бастады.

Мұндай әдіс қоғамдық ғылымдарға ғана емес, сондай-ақ жаратылыстану ғылымдарына да тарала бастады. Осыдан барып ғылым тарихына, тілі, белгісі мен маңызына, ал кейде күтпеген тосын ұқсас жағдайлар мен салыстырулар мәселесіне деген қызығушылық күшейе түспек. Алайда индустриалдық өркениет жағдайында ғалымдар қоғамдастығындағы үстемдік етуші бағдарлар ретінде центризмнің жекелік және топтық түр өзгерістерімен анықталатын ғылыми қызметтің жаттанған сипатын жеңіп шығу мүмкін болмай қалады.

Ғалымдардың өзіндік санасы мен философиялық рефлексияда ғылым жөнінде қалыптасқан ғылым бейнелерінің жиынтығы, әдетте, дүниенің ғылыми бейнесі деп аталатын таңғажайып үйлесіммен дәл келеді. Л.M. Косарева былай деп жазады:"Дүниенің ғылыми бейнесі дегеніміз - дүние жөніндегі нақты ғылыми білімдер синтезінің маңызды құралы қызметін атқаратын белгілі бір тарихи дәуір үшін көрнекті, сипатты болатын интегралдық бейне".

Әлеуметтік-мәдени аядағы ғылым феномені жөніндегі олардың қазіргі заманғы деңгейінде ғылыми білімдердің генезисін, жалпы адамзаттық өркениеті дамуының қандай да бір деңгейіндегі дүниенің тұтастық ғылыми бейнесі мен ғылым бейнелерінің шығуын түсіндіруге таза экстерналистік немесе интерналистік тұрғыдан қараудың тұғырнамалық шектеулігі мойындалады. Бұл жағдайда ғалымдардың, философтардың назары ғылым бейнелері мен дүниенің өз ғылыми бейнесі қалыптасуының когнитивтік және әлеуметтік, сондай-ақ дүниетанымдық факторларына көбірек бөлінеді. Бұл пайымдауларда жалпы адамзаттық құндылықтар дүниесі мен жаратылыстану - ғылыми білімнің дихотомиясы тән позитивті ғылым бейнесін сынау елеулі орын алады. Тұтастай алғанда позитивизмді сенімді түрде сынауға қарамастан, осыған ұқсас қарама-қарсы қою аксиоматикалық сипатқа ие болып, ғылымтануда кең тарады. Оның алғышарттары қандай?

Маркстің ғылыми әдіс жөніндегі белгілі сипаттамасын еске түсіреміз. "Бастағы ойға алынған бүтін сапасындағы бүтін өзі бұл дүниені іс жүзінде рухани игеруді көркем, діни әдістен ерекшеленетін мүмкін болатын жалғыз әдіспен игеретін ойлаушы бастың өнімі. Нақты субъект барлық уақытта бүкіл өзінің дербес жағдайында өмір сүре отырып, бас оған ақылмен, тек теориялық жағынан қатысқанша бастан тыс қалып отырады. Сондықтан субъект - қоғам теориялық әдісіне біздің ойымыздың алдында алғышарт ретінде тұрақты түрде елестеуге тиіс". Бұл сипаттамадағы ғылым мен оған бағдарланған философиялық білімнің түр өзгерістеріне тән дүниені теориялық-рухани игеру дүние тану мен шындықты игерудің басқа типтерімен тең құқықты болып қарастырылатыны назар аударуға тұрарлық. Бүкіл тарихтың өн бойындағы бүтіндік философиялық дамуда, сондай-ақ қазіргі заманғы өнеркәсіптік өркениеттің рухани мәдениетінде әртүрлі дүниетанымдық және құндылық ережелерінің өзектелетіні кездейсоқ емес.

Егер ғылыми танымның алғашқы тарихи қайнар көздеріне көңіл аударсақ, дүниені игерудің теориялық-рухани әдісінің туу үдерісінің өзі мен оның жалпы адамзаттық мәдениеттің синкреттік бірлігінен бөлініп шығуы қызғылықты. К.Маркс дүниені игерудің теориялық-рухани, ал екіншісі практикалық - рухани әдісін жақтаған екі ірі антикалық философтардың бір-біріне мүлдем қарама-қарсы құндылықтар ережелерінің мысалын қарастырады. Ол "Демокрит пен Эпикурдың ғылымның шындығы мен оның нысандарының ақиқаттығына деген теориялық көзқарастарындағы бұл айырмашылық бұл екі ойшылдың ғылыми қуаты мен практикалық қызметіндегі айырмашылықтан көрінетіні" жөнінде жазды. Бұл кезде философиямен қанағаттанбаған Демокрит эмпирикалық білім құшағына құласа, "Эпикур дұрыс қылғандарды жек көрді, өйткені олар, оның пікірінше ақиқат кемелденуге жетуге ешқандай жәрдем ете алмайды". Бұл өте маңызды, Маркс мұнда руханилық деңгейіне емес, оның бағытталуына, жеке адамның сыртқы және ішкі дүниенің сырын меңгеруден мәнді әртүрлі құндылықтық және дүниетанымдық себептерге назар аударады. Дүниені рухани игерудің белгілі бір әрбір әдісі өзіне категориялық анықтамалар мен мәдени құндылықтардың арнайы жүйесін қосып алады. Оның иесі және жалғастырушысы мәдениеттің қандай да бір түрімен шығармашылық одақта болып, өзін тұлға ретінде қалыптастыратын адам болады.

И.Канттың өзі мәдениеттің төрт жүзі: логикалық, эстетикалық, этикалық және діни мен оларға сай құндылықтарды қарастырды. Мәдениетті осыған ұқсас болу классикалық неміс философиясынан біздің күндерге дейін келе жатқан дәстүрге айналды. Ғылымның құндылықтық-бейтарап бейнесін позитивистер ғана жасаған жоқ. Индустриалдық өркениет жағдайларындағы ғылымды түсінудің үстемдік етуші рухани парадигмасы осындай болды. Жаңа кантшылдықтың баден мектебінің негізін қалаушылардың бірі Г.Риккерт "Философиялық мәселелер өсіп шығатын мәдениеттің тарихи саласын ғылыми, көркем және діни немесе "метафизикалық" өмірге бөле отырып оны аяқталған деп есептеуге болады және солай болуға тиіс" деп жазды. Мұнымен қоса "ғылыми қатынас жасампаздыққа жатады, ғылымның жүз емес, зат екені және оны ассоциалдық игіліктерге жатқызуға болатыны көрініп түр. Оның маңызы әлеуметтік өмір үшін орасан болса да, одан байқалған өзіндік құндылық, ақиқат өз тазалығы бойынша әлеуметтік ретінде анықтала алмайды" . Ғылымға мәдениеттің жасампаз, жүзсіз және ассоциалды феномен ретіндегі мұндай көзқарас құндылықтар мен жаратылыстану-ғылыми білімнің дүниетанымдық бейтараптығының дәстүрлі идеалының негізін қалады. Ол осы уақытқа дейін бұқаралық сана, ғалымдар қоғамдастығының өзіндік санасы, ғылым жөніндегі философиялық рефлексия деңгейінде пайда болатын ғылым бейнелерін көп жағдайда детерминациялайды. Ғылымның осыған ұқсас бейнелері қаншалықты заңды? Біздің пікірімізше, олар адамның рулық күштері байлығының көрінісі ретінде ғылыми қызметтің мәнді сипаттамасын емес, индустриалдық өркениет жағдайында жаттанған ғылым феноменін ғана сипаттайды.

Егер ғылымилықтың жатсынған және заттанған осындай қимасын алар болсақ, онда теориялық-руханилық және практикалық-руханилықтың арасында дихотомияны жүргізуге болатыны өз-өзінен түсінікті. Бұл жағдайда соңғысына адамгершілікті, эстетикалықты және дінилікті жатқызамыз. Ол "рефлексияның екі мақсатты тудыратыны және осыған сай адам - дүние қарым-қатынасының екі жағынан: дүниені өзінде білдіру, көз алдына келтіру және өзін дүниеде білдіру, көз алдына келтіруден" келіп шығады. Мұндайда "адамның дүниеге деген ғылыми-теориялық қатынасы дүниені заттар дүниесі ретінде қарастыратын теориялық қатынастың жеке жағдайы" болып табылады.

Алайда әртүрлі ғылым мен әртүрлі ғылымилық бар. Таза, қағидалық объективтенбейтін сипаттағы қызмет, жасампаздық немесе қарым-қатынас әдістері болмайды. Дүние адам үшін әрқашан кез келген әдіспен дүниенің немесе өзінің құпияларына қол жеткізетін заттар дүниесі. Барлық әдістерге адам инструменталды, социумдық мақсаттар үшін пайдалылық бұрышымен қарай алады, онда көркемдік қызметпен айналысу мысалға алып қарасақ физикамен айналысқандағыдай әмбебап дамыған жеке адамды жеткілікті қалыптастыра алмайды. Басқа сөздермен айтсақ өнеркәсіптік өркениет атмосферасында пайда болған жатсынған руханилықтың өзі жалпыға бірдей еркін рухани өндіріс үдерісінде жеке адамның өзін-өзі әмбебап дамытуы үшін жолдарды жабатын үстемдік етуші жекедаралық және топтық антропоцентризм тенденцияларынан туындайды. Руханилықтың ыдырауы мен одан кейінгі оның имманентті сәттерінің өзіндік иерархияланған жүйесі түрінде қатаң қарама-қарсы қойылуы танымдық мәдениеттің креативтілігі феноменінің өзін түсінуді жоғалтуға әкеледі.

Қазіргі заманғы индустриалдық өркениеттің рухани мәдениетіндегі ғылым бейнелері жөнінде айтқанда біз олардың рефлексияланған және өздігінен рефлексияланатын философиялық - әдіснамалық санадағы экспликациясы бір-бірімен қиылысатын үш әлеуметтік-мәдени, когнитивтік және жекедаралық контекстерде өтетінін ұмытпауға тиіспіз. Жоғарыда келтірілген Маркстің дүниені теориялық-рухани игерудің "біздің ойымыздың алдында елестеп тұратын алғышарт ретіндегі" қоғам - субъекті жөніндегі сөздері экспликацияның үш контексін де өзгеріске ұшырататын социумцентристік ережелерді алдын ала есепке алудың маңыздылығына тура дәлел болады. Әлеуметтіліктің айналған формасы ретінде социумдық қоғамдағы нақты ғылымның жаттану деңгейін сипаттайды. Және үстемдік ету күшіне байланысты ғылым бейнесі ерікті рухани өндірістің, танымдық мәдениет дәстүрі мен универсум көкжиектерімен терең жекедаралық қарым-қатынастың гүрі ретінде қажетті аймаққа қарай жылжиды.

Ғылым бейнесінің социумдық детерминизмін есепке алу мәселенің теориялық та, практикалық та жақтары үшін маңызды. Ғылым дамуының болашағын анықтай отырып, қандай да болмасын ғылыми бағытты жасап шығарудың мақсатқа сәйкестілігі жөніндегі мәселеге бір мағыналы жауап беретін шешуші дәлел ретінде қоғамдық іс-әрекетке жиі сілтеме жасалады. Ал іс жүзінде мұндай бір мағыналық технократиялық сананың индустриалдық өркениетінің тек рухани атмосферасында үстемдік ететін иллюзия ғана. Технократиялық сана жаттану жағдайында социумдық, оның ішінде ғылыми-технологиялық іс-әрекеттің қағидалық жағынан ақиқаттың өлшемі бола алмайтынын, өйткені социумдық емес, когнитивтік және әлеуметтік-мәдени феномен болып табылатынын түсінуге қабілетті емес.

Мұндағы жаттанған қоғамда әлеуметтіліктен социумдыққа өту мен бұл үдеріспен өзара байланысты ғылыми немесе философиялық ақиқатты пайдалылыққа қарай қосуды қарапайымдандыру болып өтеді. Оның ерекшелік кеңістігінде кейіннен бұқаралық сананың дүниетанымдық, аксиологиялық және іс-әрекет бағдарларын детерминдейтін мифологем және идеологем кентаврлары пайда болады. Бұл үдеріс сол үшін ғылыми, көркемдік немесе философиялық шығармашылық саласындағы көзқарастардың барлық өзгешелігінің алдын алу қажет болатын қоғам үшін құндылықтық бірлік пен дүниетанымдық монизмді мәлімдеудің қажеттігімен күрделене түседі.

Мұндай әдістің гносеологиялық тамырларын бүкіл дүниежүзілік тарихи үдерістің тұғырнамасынан іздестіру керек. Ол жалпыға бірдейді асыра дәріптеп, жекедаралық пен жекелікті төмендетіп, жәбірлейді, оны өркениеттің белгілі бір типіне кіретін социумның дүниетанымдық құндылықтар көкжиегімен қатаң шектелген, бет-бейнесіз әлеуметтік және мәдени қозғалыстың факторына ерекше көбінесе жай ғана жаппай өзара алмастырылатын элементке дейін жеткізеді. Егер рухани өндіріс үдерісінде жекелікті ескермесек, онда нәтижесінде мұндай ғылым тану позициясынан біз шынайы ғылымилық рухының өзінен айырылған, нақтылықтан қол үзген идеалдық-типтік құрылымдағы ғылым бейнесін қарапайымдандырамыз. Ғылым бейнесі ғылыми қоғамдастық жүзеге асыратын зерттеу бағдарламасы сияқты жекелеген ғалымдардың өмірі арқылы тұлғаландырылады, олар дайындаган дүниенің ғылыми көрінісіндегі универсумның затсыздану деңгейіне тек қана когнитивтік емес, жекелік бағдарлар да береді.

Бұл кезде қол жеткізілген зияткерлік көкжиек биіктігі өз алдындағы танымдық мәдениеттің әртүрлі дәстүрлерінің затсыздануында мүмкін және мүмкін болмайтын дихотомиясы мен ғылыми шығармашылық субъектісінің табиғат, қоғам немесе ойлаудың бастауыш эмпирикалық шындығы аймағына ұмтылысына кез болады.

Қоғам орын беретін, одан да жақсы марапаттайтын дүниетанымдық және құндылықтық әралуандылық ғылыми, сондай-ақ барлық басқа да шығармашылық үдерістің қажетті әлеуметтік катализаторы болып табылады. Социумның құндылықтар негіздерін бекіте түседі деп есептелетін дүниетанымдық монизмнің үстемдігі базистік экономикалық құрылым мен саяси қондырманың алдын ала болжау қиын дағдарыстық құбылыстарға ұшырауына ғана әкеп соқпай, қоғамдық қызметтің, қарым-қатынас пен сана формаларының барлық иерархияланған жүйелерінің жұмыс істеу нәтижелілігінен де көрініс табады.

Кейде дүниетанымдық әралуандылық тұғырнамасына қарсы басқадай сипаттағы қарсылық ұсынылады. Ол бойынша шындықты ғалымның қандай да бір бейнесі арқылы қабылдау барабарлығының шарты ретінде әралуанданудың айқын парадигмалық жеткіліксіздігі көрсетіледі. Мұнымен қоса философиялық немесе көркем - теориялық, сондай-ақ ғылымда да дүниені игерудің теориялы - рухани әдісінің ең бастысы, шынайы креативтік үдерісінің ажырамас сипаттамасы ретінде субъектілік полифонияның қажеттігі айтылады. Мұнда көп нәрселермен, оның ішінде мұрагерлікпен берілетін қабылдау, әсіресе, бірлескен шығармашылықты өндіру бірқатар ең аз деңгей ретінде белгілі бір субъектілік молшылыққа жетуді талап етеді дегенмен келісуге болады. Осыдан бастап жеке адам өз болмысын ойлау әдісі мен өмір салтының үйлесімді бірлігінде мәселелік қабілеттілік ретінде қалыптаса бастайды. Ішкі микрокосмостың мұндай үйлесімі субъектінің күнделікті өмірдің қатаң құрылымдары, рулық жалпы адамзаттық мәнді күштерге, болмыстың макрокосмосына бейімделген дүниетанымдық құндылықтарға деген қамқорлық пен өндірушілік арқылы жалпыға бірдей рухани өндіріс үдерісіне бұзып өтуінің шарты болып табылады.

Алайда индустриалдық өркениеттің дағдарысы жағдайында бастапқы рухани тұтастық бөлініп, оның аясында Жаңа дәуір ғылымы қалыптасты. Өйткені қоғамдық іс-әрекет, социумдық қызмет пен қарым-қатынас формаларының тарихи жағынан өзгеру күшіне байланысты буржуазиялық қоғамда үстемдік етуші антропоцентризмді жаһандық жаттану үдерісі шығармашылық салада: ғылымда, өнерде, философияда басым бола бастайтын дүниетанымдық және өмір мәнділік социумдық центризм ығыстыра бастайды. Мұндай жағдайларда рухани салада тек бірлі-жарымдар ғана төтенше шығармашылық жағынан өзін-өзі сарқа жұмсау, бірлескен шығармашылықтың жекедаралық аясының ерекшеліктері, өмір сүрудің маргиналдылығы т.б. себептердің күшіне байланысты заттанудан құтылуға қабілетті болып және өзінің өндірістік болмысында универсумға қатысты субъектілік полифонияны сақтай алады.

Басқа жағынан алып қарасақ өтіп жатқан үдеріс пен рухани өндіріс нәтижесінің заттануы кейде солай болып көрінетіндей, рухани өндірістің субъекті, мысалы - ғалым тауарлық өндірістегі материалдық үдерісті тұлғаландырушылар тәрізді толығымен социумдық затқа айналатынын білдірмейді. Рухани өндіріс үдерісінің тікелей жалпыға ортақ сипаты субъектілік өлшемді жою әрекеттері сөзсіз әртүрлі сурогатты формаларға әкелуінен (ғылыми субъектіден тыс шығармашылықтан басқа ешнәрсе жоқ) көрінеді.

Іс жүзіндегі социумда рухани өндіріс субъектісінің толық емес, ішінара заттануы болып өтеді. Ғалым, суретші немесе философ терең, қағидалық жағынан жатсынбаған жекедаралық көкжиектерді сақтап қалады. Оларды жоғалтқан соң ол бұл сапада продукцияға араласа алмай, ақиқаттық руханилыққа қатысты социумдық затқа, редуцияланған жалған нақтылықты социумдық мифология нәр алатын әртүрлі идеологем мен мифологемді жасау мен тарату жолымен сақтауға бейімделген атқарушыға айналады. Осыны есепке алсақ социумда жекедаралық полифония мүмкін емес, ал дәлірек айтсақ -ол тек тиісті саласына жатады. Ғылымда және дүниені игерудің басқа да салаларында кей-кейде жекедаралық көлемі жоғарыда баяндалған шектеулерге сәйкес келмейтін адамдардың пайда болатыны да өз-өзінен түсінікті.

Алайда мұнда өмір мәнділік бағдардың шынайы әлеуметтілікке бейімделуінің жекелеген жағдайларында күшті болатыны сондай, шығармашылық тұлға үстемдік етуші социумнан шығып қалғандай болып, оның шекараларынан аттап өтеді де, дүниетанымдық құндылықтары адам болмысының макро - және микрокосмосының үйлесіміне негізделген дүние азаматына айналатынын назарда ұстау қажет. Осындай жағдайларда дүние танудың жаһандану тенденциясының иесі ретінде жеке тұлға мен қазіргі заманғы индустриалдық өркениеттің социумдық жағынан өзгеріске ұшыраған антропоцентристік рухани мәдениеті арасында қақтығыс болады. Нақ осы жерде социумға қатаң дүниетанымдық монизм күшпен таңылғанын немесе өмірмәнділік әралуандылыққа жол берілгенін ескеру маңызды. Бірінші жағдайда жеке тұлға мен қоғамның арасындағы қақтығыс көбінесе қайғылы аяқталады, ал екіншісінде креативтік үдерістің өтуіне жеткілікті бола бермейтін алғышарт болатын дүниетанымдық төзімділік атмосфераның болу күшіне байланысты әдетте өнімді шығармашылық қызмет үшін жағдайлар сақталады.

Егер де неғұрлым бұқаралық ғылыми немесе басқа рухани қоғамдастыққа көңіл аударсақ, онда оның мүшелерінің басым бөлігі үшін субъектілік полифония іс жүзінде қол жетпейтін жеке тұлғалық идеал болып қалса, дүниетанымдық және әдіснамалық әралуандылық (бірегей шығармашылық қарым жағдайынан да көп) социумдық емес, жалпыға бірдей құндылыққа ие ғылыми нәтиже алудың қажетті шарты болып табылады. Жаратылыстану саласында дүниетанымдық және тұғырнамалық әралуандылықтың жоқтығы қоғамтанудағы өнерге немесе философияға қарағанда біршама басқаша тиімділік береді, бірақ оның жағымсыз салдарлары барлық жерде көрініс табады.

Біздің пікірімізше ғылым мен руханилықтың жаңа формаларын бір-бірінен тікелей ажырату, ғылымилық саласына тұтас жаттанудың үстемдігі аймағын беруге тура әрекеттену бар. "Ғылым, - деп жазады, А.С. Арсеньев, - дүниені заттардың қарым-қатынастары жүйесі ретінде, оның заттық жағынан, субъектісіз таза объект ретінде көреді" . Ғылым жөніндегі мұндай түсінік бақыланған іс-әрекетпен толық сай келетін сияқты көрінеді, алайда жоғарыда көрсетілгендей ғылымның осы әлеуметтендірілген бейнесін анықтайтын социумдық іс-әрекет қағидалық жағынан ақиқат өлшемі бола алмайды, тұтастықты оның жаттандырылған проекциялары бойынша өзінше бір қисық айналар патшалығында қайта қалпына келтіруге әрекеттенеді.

Шын мәнінде индустриалдық өркениет жағдайында жаттану рухы барлық социумдық салалардың өн бойына өтеді, ғылым саласына еніп, ғылыми қызметтің өзі мен оның нәтижелерін де заттандыруға жеткізеді. Бұл нәтижелерді алайда субъектісіз таза объект ретінде қарастыруға болмайды, өйткені біздің дүниеде ерекше таза нәрсе жоқ. Жоғарыда индустриалдық өркениет дағдарысына тән социумдық центризмнің үстемдігі, дүниеге деген, оның ішінде ғылымға деген теориялық-рухани қатынас жағдайларында толық емес, тек ішінара заттану болып өтетінін дәлелдеуге әрекет жасалды. Бұл жағдайдағы толықтық ғылымилықтың элиминациясы мен нәтижесінде әртүрлі сападағы мифологем немесе идеологемді алуды білдіреді. Оның айқын мысалдарына "арийлық физика" деп аталған физика немесе лысенколық "диалектикалық-материалистік мичуриндік биология" жатады.

Басқа жағынан алып қарасақ, дүние танудың ғылымға телінген субъектісіздік дегені нені білдіретіні жөнінде ойлануға тура келеді. Бұл үшін алдымен нәтижелері индустриалдық өркениет жағдайында өндірушіден толық жаттанған, яғни тауардың субъектілік өлшемін жоғалтқан материалдық өндіріс үдерісіне берілген, логикалық жағынан неғұрлым анықталған маркстік талдауды қарастырамыз.

Бұл заттық салада рефлексияланатын ғылым - саяси экономия - капитализм дүниесін тауардың рынокта субъектісіз таза объект ретінде өзгеруі призмасы арқылы тек заттық жағынан көруі қажет.

Алайда біз істің анағұрлым күрделірек екендігін білеміз. "Тауарды түсінудің қиындығы, -деп атап көрсетті Ф.Энгельс, - сонда, ол да өндірістің капиталистік әдісінің басқа категориялары сияқты адамдардың қарым-қатынасын заттық жамылғының астында бейнелейді. Өз өнімдерін тауарлар ретінде салыстыра отырып, өндірушілер өз еңбегінің әрқилы түрлерін жалпыға ортақ адам еңбегі ретінде салыстырады, затпен делдалдық жасаусыз олар жол таппайды. Адамдардың қарым-қатынасы, бұдан келіп заттардың қарым-қатынасы ретінде көрінеді". Бұл қорытындының белгілі бір дәрежеде тек қоғамтану, оның ішінде саяси экономия үшін ғана емес, тұтастай алғанда ғылым үшін эвристикалық мәні бар.

Барлық ғылым, оның ішінде жаратылыстану салалары да бар идеал күйінде болса да, зерттеудің заттық саласын тіпті де фотографиялық дәл сипаттау болып табылмайтын дескриптивті объективті - идеалдық конструкттарды продукциялайтын ерікті рухани өндірістің түрі болып табылады. Осы уақытқа дейін өмір сүріп келе жатқан эмпирикалық шындықты айнадағыдай бейнелейтін және табиғат заңдылықтарын "шешуші тәжірибелер" деп аталатындардың нәтижелерін жалпылау жолымен анықтайтын ғылым бейнесі баяғыдан-ақ әдіснамалық анахронизм болып табылады. Қазіргі заманғы жаратылыстануда эмпирикалық - эксперименттік және теориялық дейтін екі қабат өмір сүреді. Бұл жағдайда жоғарғы қабатты мекендейтін өзінің тағайындалуы тек төменгі деңгейде алынған нәтижелерді экспликациялау ғана болып табылатын дискриптивтік объективті-идеалдық конструкттардың бірінші қабатқа өте сирек түсетіні таңғаларлық емес, Қазіргі заманғы ғылыми танымның мұндай ерекшелігі метағылыми талдау кезінде айқын есепке алынады. Ондай талдау попперлік белгілі "үшінші дүние" тұғырнамасында жасалды, ол бойынша объективтік мағынадағы, яғни танымдық субъекттен тыс білім заңдылықтарына имманенттілік тон өзіндік өзіне-өзі жеткілікті дүние құрайды. Істің мәні бойынша, егер ғылыми қызметтің социумды-когнитивтік аясына баса көңіл бөлсек және мәселенің басқа қырларынан абстракциялансақ, онда мұндай тұғырнамалық сұлбаға қарсылық болмайды.

Ғалым, дәлірек айтсақ, ғылыми қоғамдастықтағы атқарушы индивид те, бұл логикаға сай нәтижелері өндірушілермен бірге тауарларға айналып, социумның басқа қабаттары үшін пайдалылық тұрғысынан рыноктық конъюнктураға сай тиісті айырбастық бағаға ие болатын рухани өндіріс үдерісінің өзара алмастырылатын тұлғаландырушысына айналады. Философия немесе ғылым әлеуметтануы шеңберіндегі метағылыми талдау кезінде біз танымдық субъекттен тыс қосарлы заттар: объективтік- идеалдық конструкттар мен оларды қайта өңдейтін рухани өндірістің социумдық үдерісіндегі тұлғаландырушылар дүниесінің жұмыс атқаратынын көреміз.

Ғылымның бұл бейнесінің негізгі кемшілігі әдіснамалық редукционизмнің салдары ретінде оның абстрактылығында. Рухани өндірістің, оның ішінде ғылым өнімдерінің мұратты сипаты олардың адам қызметі, зияткерлік жасампаздық, қарым-қатынас пен байланыс, оның еркі мен санасы формаларындағы сыртқы және ішкі дүниені экспликациялайтын объективтік шындықтың субъектілік бейнелерінің мәнін білдіреді. Ғылымда объективтік-идеалдық конструкттар қайдағы бір трансценденттік "үшінші дүниедегі" ақиқат білімді енжар қабылдаудың нәтижесі түрінде емес, объектілік пен субъектіліктің бірлігі ретінде табиғатты өркениеттің тарихи мүмкіндіктері мен социумның мүмкін болатын шектеулерін қайта құру бойынша қызмет формасы мен өнімі ретінде пайда болады.

Ғылыми қызмет өнімдерінің жекедаралық емес, әлеуметтік-мәдени сипаты бар, бірақ олардың жиынтығы мен ұйымының институтталған формаларының жеке адамнан тәуелсіздігі, тіпті ғылымдағы ішінара жаттану да алынған нәтижелердің қандай да бір қағидалы субъектіліктен тыстығын әлі де болса дәлелдей алмайды.

Объективті-идеалдық конструкт табиғи, әлеуметтік, ойлау үдерісінің теориялық жағынан әбден айқындалған формасының әрекет етуінен басқа ештеңе де емес. Бірақ та бұл үдерістен тыс, нақтырақ айтқанда, ғалымның заттану мен затсызданудың диалектикалық бірлігі жалғыз және универсумның зерттеуші қызметінің кәсіби мұрагерлік формасымен кездесуінің өзектелуі ретінде шынайы ғылымилық өмір сүретін жекедаралық кеңістігі болды. Сондықтан ғылымның объективті-идеалдық конструкті сыртқы эмпирикалық жолмен анықталған, сөзбен сипатталған "шешуші тәжірибенің" нәтижесі т.б. түрінде өмір сүрмейді және мұнымен бірге заттық және объектілік субъектілік болмысы, яғни дүниенің өзектілігінің сырын қоғамдық адамның ашуы үдерісі ретінде ішкі бейне де өмір сүреді.

Осылайша қазіргі заманғы индустриалдық өркениеттің рухани мәдениеттегі ғылым бейнелерін қысқаша қарастырудың өзі, бір жағынан, олардың бұқаралық сана деңгейінде, социумды бейімделген және ғылыми шығармашылықтың бір-бірімен қиылысатын әлеуметтік-мәдени, когнитивтік және жекедаралық контекстерде есепке алатын ғылыми және метағылымилық рефлексиядағы экспликациясының күрделілігін; екінші жағынан -ғылыми қоғамдастықтың өзі ішіндегі және оның шегінен алыстағы ғылымилық феноменге деген қызығушылықтың күшеюі жағдайында тұғырнамалық әдістің өзінің эвристикалық маңызын көрсетеді.

Қазіргі заманғы индустриалдық өркениеттің рухани мәдениетінде пайда болатын ғылым бейнелерін қарастыра отырып, XX ғасырдың соңындағы бұқаралық қоғамдық сананың табиғи және әлеуметтік дүниелеріне әлеуметтік-саяси және технократиялық әдістермен ықпал етуін қайта бағалауға байланысты басты түсініктерді мәнді түрде қайта ой елегінен өткізуге көңіл аудару қажет...

Егер ғылымилықтың классикалық мұраты жөнінде еске алсақ, онда ол бәрінен бұрын табиғи, сондай-ақ әлеуметтік дүниелердің механикалық бейнелерін асыра дәріптеумен байланысты болды. Сондықтан механизм ғалымдар қоғамдастығының ішінде ғана емес, сондай-ақ қоғамды түпкілікті қайта құрудың мүмкін болатын барлық жобаларын жүзеге асыру үшін ғылым беделіне сүйенуге ұмтылған әртүрлі социумдық реформаторлардың арасында да үстемдік етуші дүниетанымдық нұсқама болды. Мұндай жағдай өткен жүзжылдықтағы рухани мәдениеттің өзі жаратылыстану ғылымы бейнесін танымдық редукционизм, монологизм мен рациоцентризміне қарамастан адамзат прогресі идеясына үндес ойлаудың өзіндік эталоны ретінде бұлжымас ережеге айналдырғанының толықтай заңды салдары болып табылды.

Дәстүрлі діншілдіктің әлсіреу және Құдаймен күресу стихиясы мен таптық жеккөрінішпен қоректенген күшейіп келе жатқан әлеуметтік қозғалыстар жағдайында рухани мәдениеттің өзі, барған сайын ғылыми центристік бола түседі, өйткені нақ жаратылыстану білімі сенімділіктің көпшілік мойындаған мұратына айналды, бұл, әсіресе, қазіргі заманғы индустриалдық өркениетке өту дәуірінде күшейді. Мұнда ғылыми ойдың құдіреттілігі шексіз болғаны соншалық, ол қоғам алдында, сондай-ақ жеке адамның, оның ішінде дәстүрлі түрде философия мен дін саласына қатысты адамдардың алдында тұрған кез келген мәселелерді шешудегі әмбебап құрал ретінде қабылданды.

Рухани мәдениеттің осыған ұқсас ғылыми центризмін Батыс, сондай-ақ Ресейдегі ірі ойшылдардың бірдей қабылдамағаны өз-өзінен түсінікті. Ғылымның қоғамды әлеуметтік жағынан қайта құрудағы рөлі, оның жалпыадамзаттық, діни және этикалық құндылықтар дүниесімен ара қатынасы төңірегінде ерекше қызу айтыстар жүргізілді. "Діннің орнын, -деп жазады С.Н.Булгаков - уақытша прогресс теориясы немесе ескі конттық сөзбен айтқанда адамзат діні алды. Адамзаттың болашағын өмірде бостандықтың, теңдік пен туысқандықтың қуанышты қағидалары жүзеге асатын еркін және жарқын даму патшалығының күтіп тұрғаны есептеліп, ғылыми жағынан дәлелденді де. Біздің қазіргі өміріміздегі барлық ауыртпалықтар мен азаптар, адамды адамның қанауы мен құлдануының барлық формалары табиғи өліммен өледі және дүниеге Достоевскийдің сөзімен айтсақ, жаңа, азат, табиғатты ғылыми жағынан меңгерген адам, адам-құдай келеді". Алайда оның сенімі бойынша, "жан жаңа құдайларға сиына ма немесе сиынбай ма, оған қарамастан өмірді жаңаша түсінудің негізінде оның ғылыми жамылғысы, тіпті кейде оған кіретін жекелеген мәселелердің нағыз ғылыми дәрежеде қойылғанына қарамасақ, бәрібір сенім жатыр, қысқаша айтсақ, бұрынғы Құдай адамға деген сенімді адам құдайға деген сенім алмастырды деп сипаттауға болады".

Ғылым бейнесіне осылай қараудың барысында қоғамның зияткерлік қаңқасының өзі түбегейлі қирап, табиғатты шексіз қайта құру мен ғылыми жағынан иемдену нұсқамасы бар промотеизм идеяларының кең тарауы болып өткен рухани мәдениеттің өзгеріске ұшырау салдарларын түсіну жатыр. Өнеркәсіптік қоғамның рухани мәдениетінде үстемдік етуші антропоцентризм бағытының апофеозы ретіндегі бұл прометеизмде негізіне дейін қираған социумдық құрылымдардың бәрін қайтадан қағидалы жағынан жаңа идеологиялық әлеуметтік жобаның негізінде құрудың қайнар көздері бар.

Құрылып жатқан жаңа қоғамның қағидалық жағынан ғылымилықтың және бүкіл рухани мәдениеттің басқаша типіне мұқтаж болғаны табиғи нәрсе. Онда жалпы адамзаттық мүдделер социумдық мүдделерден ығыстырылып шығарылды, ерікті зияткерлік өндіріс пен қарым-қатынас құндылықтарына бейімделу бірыңғай ойлауға табыну мен жеке адамның құқықтарын жауынгерлікпен теріске шығарумен алмастырылды. Мұндай жағдайларда бірінші кезекте жалпы адамзаттық көлемдегі ғылымды, одан кейін басқа да салаларды қамтитын ғылыми білімнің әлеуметтік мистикалану үдерісі болып өтетіні сөзсіз. Бұл өзінің дүниелік деңгейін тиісті биіктікте ұстап тұруға қабілетсіз, мұны байқамаса да көбінесе өзіндік сын мен объективтілігін жоғалтқан толық немесе ішінара идеологияландырылған ғылым феноменін туғызады.

Басқаша айтқанда, идеологияландырылған ғылыммен продукцияланған өнім біртіндеп еркін конверттелуінен айырыла бастайды, елдің ішіндегі монополиясын сақтай отырып, еркін халықаралық рынокта төмен бағаланады. Алайда ғылыми өнім сапасының шұғыл нашарлауы қоғам үшін материалдық сала деңгейінің құлауынан да ауыр салдарларға соқтырады, өйткені саяси, әлеуметтік-экономикалық және технологиялық салаларда жоспарлаудың кемістігі әлеуметтік дағдарыстың шұғыл шиеленісуі мен шешілмейтін және өте жанға бататын қоғамдық мәселелердің тасқынды түрде өсуіне әкеп соғады. Олардың шешілмейтіндігі қоғам өмірінің шындық бейнесінде ақпараттардың молдығы, идеологияландырылған ғылым қызмет ететін социумдық құрылымдардың тар ведомостволық мүдделерінің басымдығы, ең бастысы - жаһандық шешімдердің қабылдануы мен іске асырылуына қоғамдық бақылаудың пәрменді механизмнің жоқтығы жағдайында әлеуметтік мистикаландырудың тікелей салдары болып табылады.

Идеологияландырылған ғылымның әлеуметтік-мәдени феноменіне талдау жасау кезінде XX ғасырдың соңындағы зияткерлік атмосферада әлеуметтік жобалау идеяларының өзінің дағдарысының себебі жөніндегі неғұрлым жалпы сұрақ қою ерекше қызығушылық тудырады., Біздің жүзжылдық басталар кезде промотеизм рухы сіңген мүмкін болған барлық социумдық және жаһандық жобалар орасан қоғамдық жаңғырыққа не болып, болашақ ұрпақтардың бақыты кез келген көлемдегі күш қолдануды ақтауға қабілетті екендігіне деген сенімділік барлық жерде таратылды. Біз неліктен қайтадан жекедарашылдыққа бейімделген демократия идеяларының қайта өркендеуін бастан өткізіп отырмыз, ондаған жылдар бойы жатақхананың таза ұжымдық формаларының артықшылықтарына сенімді емес пе едік?

Қарапайым емес бұл сұрақтарға жауап беруге әрекеттену үшін бізге әлеуметтік жобалаудың өзі қоғамды қайта құруға бағытталған ғылымилықтың классикалық типімен етене байланысты болғандығын еске түсіру қажет. Алайда барлық ғылымилық өз пәнін бастапқы әдіснамалық құралдармен дәлдікпен талдау жасайтын үлгілік сипатқа ие, сондықтан теориялық нәтижелерді тікелей экстраполяциялау қағидалық жағынан өмірлік дүниенің басқа саласында тосын нәтижелерге жеткізуі мүмкін.

Классикалық ғылымилық, осыған орай оның негізінде жасалған әлеуметтік жобаларға рациоцентризм тән. Ал бұл зерттеу барысында алынған деректер іс жүзінде оларды жоққа теңеген ұжымдық және жекедаралық санадан тыс феномендердің әлеуметтік мәнділігін ескермейді. Іс жүзінде осындай қарапайымдандырылған модель елеулі дәрежеде құбылыстардың шынайы бейнесін бұрмалайды. Біз Зигмунд Фрейдтің адамдардың мінез-құлқы қоғамдық даму заңдарымен емес, иррационалды психикалық күштермен анықталады дейтін басты түсінігін жоққа шығарсақ та, санадан тыстықтың рөлін толық елемеудің типтік позициясы басқа, қате шек болып табылады. Бұл жағдайда теріске шығару үшін ереже бойынша ғылыми емес, идеологиялық инструментарий қолданылады, өйткені ғылым тоталитарлық тәртіп жағдайларында идеологиямен теңестіріледі.

Мұндай "теріске шығарудың" әлсіздігі көрініп тұр, өйткені барлық ғылыми пікірталастардың жолы таза қорғау шараларымен кесіліп отырды, бұл жауап жаңғырық пен марксизмге теріс көзқарасты қалыптастырмай қоймады. "Бастапқыда оның өзі ғылым мен техникадағы жүзеге асыруларына сүйене отырып ғылымның бір бөлігі болды, - деп тұжырымдайды .Фрейд, - алайда ол өз кезегінде діндегі сияқты ойлауға қайсар тыйым салынған, оның дұрыстығына күмән келтіру кезінде католик шіркеуі еретиктерді жазалағандай жазаланады. Маркстің шығармалары ашылулардың қайнар көзі ретінде Библия мен Құранның орнын алды. Олар қарама-қайшылықтары мен күңгірт жерлері жөнінен бұл неғұрлым ежелгі қасиетті кітаптардан қалыспайды".

Марксизмге мұндай баға беру үшін З.Фрейдте белгілі бір негіздердің расында да болғанын атап көрсету керек. Біз үшін фрейдизм мен әсіресе жаңа фрейдизмнің өзіндік бейнесін де догмалық идеологияландырылған үлгілерден тазарту маңыздырақ, барлық жағдайда да біздің әдебиетте кездесетін бұл бағытқа қоғамдық өмірге әлеуметтік-экономикалық жағдайлардың әсерін мүлдем жоққа шығаратын барып тұрған иррацоинализм ретінде берілген баға жұмсақ айтқанда, ақиқаттан алыстау. "Марксизмнің күші, - дейді. Фрейд, - оның тарихты түсінуі мен оған негізделген болашақты болжауында емес, адамдардың экономикалық қарым-қатынастары олардың зияткерлік, этикалық және эстетикалық нұсқаларына сөзсіз ықпал ететіндігін қағидалық түрде дәлелдеуінде сияқты. Бұнымен осы уақытқа дейін мүлдем дерлік түсініле қоймаған өзара байланыстар мен тәуелділіктердің тұтас қатары ашылды" . Егер марксизм атынан мәлімделген "дүниежүзілік революция", "Коммунистік қоғам негіздерін бір ұрпақтың өмірі кезінде құру" т.б. әлеуметтік жобалаудың сәтсіз тәжірибесін ескерсек, ондай бағамен келісуге болады. Оның үстіне "адамдардың қоғамдағы мінез-құлқын тек қана экономикалық ниеттер анықтайды деген ұйғарыммен келісуге болмайды" деген Фрейдтің пікірі дұрыс. Марксизмде кең тараған тарихты материалистік тұрғыдан түсінудің осындай анайы пайымдауының Маркстің өзіне қатысы жоқ екенін атап көрсету керек. Ғылымилықтың классикалық мұратының рациоцентризмінен өтуге байланысты санадан тыстық феноменнің әлеуметтік мәнділігін қажетті мойындау танымдық қызметтің бұл жағын асыра дәріптеумен қатар жүргізілуге тиіс емес.

Біз үшін жаңа фрейдизм салған, шеңберінде нәсілшілдік пен сталинизм феномендерін бірінші рет ой елегінен өткізу әрекеті жасалған тоталитарлық қоғамның теориялық бейнесі қызғылықты. Қазіргі заманғы адамның бостандықтан "қашу" механизмін түсіндіруде Эрих Фроммның белгілі жұмысы елеулі еңбек сіңірді. Онда автор "фашизмнің өсуіне жағдай жасайтын экономикалық мәселеге әлеуметтік жағдайлар мәселесінің қосылуында түсінуді қажет ететін адам мәселесі бар. Бұл кітаптың мақсаты -динамикалық факторларды қазіргі заманғы адам құрылымының сипатында талдау. Бұл факторлар оны фашистік елдерде бостандықты жоғалтуға ынталы етеді және ол миллиондаған біздің өз отандастарымыздың арасында кең тараған" деген тұжырым жасайды.

Рациоцентризмді теріске шығарумен бірге XX ғасырдың рухани тәжірибесі ғылымилықтың классикалық мұратына тән монологизмді де сұрақ белгісінің астына қояды. B.C. Библер дұрыс атап көрсеткендей, адам рухы тарихында біреуі "прогресс" сатысымен өрлеу сұлбашылдығымен үйлесетін "немесе жұмсағырақ айтқанда даму болатын "тарихи мұрагерліктің" екі типі өмір сүреді. Ғылым сұлбашылығы бойынша білім беруде, қозғалыста (біртұтас мәдениет феномендерінің бірі ретінде емес, жалпыға бірдей жалғыз, біздің ақыл қызметінің барлығын қамтитын анықтама деп түсінілетін ғылым) әрбір келесі саты өзінің алдындағыдан жоғарырақ, оны өзіне қосып алады, біздің ақыл өтіп кеткен сатыда қол жеткізілген барлық онды нәрселерді (жалғыз ақиқатқа тереңірек ене отырып), біздің аяқтарымыз мен қолдарымыз (бұрынғыдан да жетілдірілген еңбек құралдарын жасай отырып), біздің әлеуметтік қарым-қатынасымыз (төменде адамның тарихқа дейін, тарихтың алдындағы болмысын тастай отырып барып тұрған "нағыз формацияға" қарай өрлей түсіп) дамытады".

Ғылым сұлбашылдығына жататын мәдениеттің тарихи мұрагерлігі бұл дүниедегі теориялық-рухани монизмде мызғымас болып есептелінетін таным мен іс-қимылдың әмбебап әдісі бірден-бір дұрыс логиканың үстемдігін алдын ала ұсынады. Мұндағы үлгі жаратылыстану білімінің классикалық дүниесі болып табылады, ал монологизмнің универсум қалыптасуының әлеуметтік-мәдени қайнар көздері көне өсиеттік библиялық пайғамбарлардың ригоризмі дәстүрлеріне бағыт алады. Істің шын мәнінде монологизм өзінің басып алатын аймағы дүниеге қарым-қатынастың ғылымилықтан мүлдем бөлек діни-рухани әдісі үстемдік ететін іс-әрекет дүниесі аймағына дейін таралса да барлық ғылыми центрленген рухани мәдениеттің атрибутивтік қасиеті болып табылады. Классикалық ғылым өзі пайда болған кезден бастап монологизмнен монологизмге монистикалық нұсқаманы мұралыққа алды.

Қағидалық жағынан дүниеге деген қарым-қатынастың басқа әдісімен тосын жолмен байланысқан протестантизм рухының тарихи бұралаң тағдыры осындай болды. Егер біздің жүзжылдықтың рухани тәжірибесіндегі мәдениет пен өркениеттің ара жігін ажыратуды енгізуді еске алсақ, онда ғылыми центрлену соңғысының өнеркәсіптік даму фазасындағы мәндік сипаттамасы болып шығады. Индустриалдық өркениеттің еуропалық типінің зияткерлік атмосферасын танымдық редукционизм билейді. Мұндағы түсіну заттардың мәнін танумен, оларды жеке адамның қабілеті жалпы адамзаттық дүниені мәселелеудің қағидалық жағынан басқа әдістеріне шөліркеп отырған бірыңғай ойлаудың рациоцентрленген және монологизмденген когнитивтік кеңістікке сүйрелеумен теңгеріледі. Біз ертеректе қарастырған мистицизмнің әлеуметтік-мәдени феномені мен "Шығыс еліне" жаппай қашу социумдық жаттануды жеңу мен дүниенің "жалғандығы" шегінен шығу, "болмыс ақиқатына" қарай бұзып өтудің жеке бастық, өкінішке орай, көбінесе тұйыққа тірелген әрекеті.

Жаңа мыңжылдықтың табалдырығында өркениеттің өнеркәсіптік даму фазасынан жетістігі адамзаттың аман қалу жөніндегі негізгі мәселені шешуге қабілетті мүдделердің бәтуаласуын іздестірумен сипатталатын қағидалық жағынан басқа деңгейге өтудің қажеттігі айқын бола түсуде. Бұл жағдайда енді әдеттегі "прогрестің" ғылыми центристік сұлбашылығына жатпайтын рухани мәдениет феноменінің өзін түсіну елеулі түрде өзгереді. Ол, М.М.Бахтиннің түсінігін пайдалансақ, дүниеге деген "қатерлі теоретизмнен" өте отырып, айқын көрінген гуманитарлық сипатқа ие болады. Асқақ әлеуметтік жобаларды іске асыру жолында дүниежүзілік соғыстардың от-жалыны мен қанды іс-әрекетінде алынған XX ғасырдың қайғылы рухани тәжірибесі егер оны жалпы адамзаттық полилогизмге айналдырмаса Қайырымдылық пен Әдеміліктің жекелік дауыстарын есту қабілетінің өзін өлтіретін Ақиқат монологизмінің біздің дүниені толықтай қиратуға қабілетті екендігін тағы да растады.

Осы жағдайға байланысты тұлғаны "өндірушілік болмыс" деңгейіне дейін көтерудің жолында өнердің сұлбашылдығы, адамгершілік пен терең қарым-қатынасқа бағдарланған "тарихи мұрагерлік" типі өзіне үлкен қызығушылық тудырып отыр. Теориялық монизмнің классикалық дүниесін қақ бөлген руханилықтың бұл өзгерісіне бейнелері мүлдем күтпеген ракурсте қарастырылатын қазіргі заманғы ғылым да тартылды, "XX ғасыр оятқан сана, - дейді В.С.Библер, - бір ұғым бойынша, анығырақ айтсам, қазір мәдениет ұғымында жуырда ғана "өрлеген даму", білімді "нығыздау" т.б. сұлбаны туғызған ғылымның өзінің дамуын да түсіну қажет. "Сәйкестік ұстыны", "шектік" өту идеясы, қосымшалықтар арақатынасы, жиын теориясының парадокстары, жалпы математика бастамаларын негіздеудің парадокстары, - міне осының бәрі: мәдениет феномені ретінде ғылым да түсінікті болуға және дамуға тиіс, яғни (енді "яғни..." деп айтуға батылымыз жетеді) әртүрлі ғылыми парадигмалардың бір-біріне өтуі, бір мезгілдегі әртүрлі түсінілуі, антикалық, ортағасырлық, жаңадәуірлік формалардың формасы ретінде: "элементарлық", "сан", "жиын" г.б. дегеніміз не деген сұраққа жауап беруге тиіс. Тағы да сол мәдениеттанушылық парадокс: жалпылау емес, түсінудің әртүрлі формаларының қатынасы - қазіргі заманғы позитивтік ғылымдардағы жалпыға бірдейлікке қарай қозғалыс формуласы міне осындай".

Қазіргі заманғы ғылым бейнелерін дүниетанымдық және әлеуметтік-мәдени тұрғыдан постмодернизм идеяларын бөлісетін зерттеушілер біршама басқаша пайымдауға ұмтылуда. Олардың ішінен "өндірістің негізгі күші білім болатын" постиндустриялы қоғамның мәдени көрінісі ретінде постмодернистік білімнің табиғаты жөніндегі халықаралық айтыспен байланысты. Жак Деррида пен Жан-Франсуа Лиотардың тұғырнамаларын бөліп көрсетуге болады. Мұнда еуропалық метафизика үшін түп негіз болатын "центрация" ұстыны тілін талқандау әрекетіне күш салынады. Ол бинарлық оппозииция мүшелері бірінің артықшылықтарымен байланысты, бұл мәдени сананың табиғи нұсқамасы ретінде рацио - еуро - презенто- немесе футуроцентризм т.б. тұрғысынан бейнелетін қатаң дихотомияны табиғи сапада қабылдауға әкеп соғады .

Бұған ұқсас қарастыру шеңберінде кез келген негізделген дискурс түсінігін талқандауда өз қабілетін шоғырландыратын "постмодернистік ғылым" нобайлары сызылады. Біршама басқаша баяндап, Жан-Франсуа Лиотар осы уақытқа дейін ғылыми дискурстарда "Рух диалектикасы, маңыздылық герменевтика, адам санасы немесе еңбеккер субъектін құрметтеуге немесе молшылықты жасауға шақыру сияқты кейбір ұлы баяндауларды құрайтын... метадискурсқа жасалған сілтемелермен бірге өздерін өздері заңдандыру тенденциясы" болды деп тұжырымдайды. "Мен, - деп жалғастырады ол - постмодернді метабаяндауларға сенімсіздік деп анықтаймын, сондықтан "постмодерндік ғылым кез келген гомогенденуден бас тартады, метабаяндауға зорлық-зомбылық жасайды, ескі ойындарға жаңа қозғалыстарды енгізуге көшеді немесе жаңа ойындар ойлап табады, өйткені олар қайдағы бірыңғай шындық көзқарас тұрғысынан, бірақ қандай да бір білімдік философиялық дискурспен сәйкес емес іс-қимылдың көріністеріне байланысты прагматикалық негізде бағалануы мүмкін". Біз көріп отырғандай, жаңа структурализмнен келе жатқан постмодерндік ғылым бейнесін оны дәстүрлі когнитивтік кеңістіктен нарративті онтология аймағына ауыстыру тілдік маңыздылық ойын мәніне көлеңке түсіруіне қарамастан адамзаттың рухани мәдениетінің жаңа мыңжылдықтың қарсаңындағы өзгеруінің жалпы тенденцияларына неғұрлым көбірек үндес болып шығады.

Ғылымилық мұратын түсінудің өтіп жатқан қайта құрылуы жөнінде ой толғай отырып, біз ұзақ уақыт бойы XXI ғасырдағы неміс философиясы жетістіктеріне дейін жеткен классикалық диалектикалық мәдениеттің әдіснамалық мәнділігін бұлжымас ережеге айналдырғанымызға назар аударуымыз қажет. Марксизмнің теориялық қайнар көзі ретінде классикалық философиялық мұраны бұлай асыра дәріптеу, іс жүзінде біздің жүзжылдықтың саяси және әлеуметтік тәжірибесі аясындағы қазіргі заманғы индустриалдық өркениеттің рухани мәдениеті қайта құрылуының терең тенденцияларын айқындау мүмкіндігін жауып тастады. Өйткені диалектикалық ойлаудың классикалық әдісі ғасырдың социумдық жобаларын жүзеге асырудың күйреу себептерін іздестіру мен рефлексия барысында сұрақ белгісінің астына алынған еуропоцентризммен, танымдық редукционизммен, монологизм және рациоцентризммен имманентті байланысқан. Нақ XX ғасырдың тарихи және рухани тәжірибесін ой елегінен өткізуден бинарлық оппозицияның диалектикалық логикасынан полилогизмге, центрациядан бірыңғай ойлауға өтуді есепке ала отырып диалектикалық ойлаудың классикалық әдісін қайта құрудың қажеттігі жөніндегі қорытынды келіп шығады.

Қазіргі жүзжылдықтың бұл рухани тәжірибесі ғылыми центрленген мәдениет мұратынан бас тартуды талап етеді, өйткені Ақиқат, Жақсылық пен Көркемдіктің бірігуі ғана болашақ үшін бүкіл адамзаттық жауапкершілік атмосферасын жасайды, біздің өркениеттің соңғы сызықтан аттап өтпеуіне өзіндік кепілдік қызметін атқарады. Бүгінгі күні барлығын бөлшектеген және бәрін түсіндіретін ғылымның өткір назары өтпеген бірде-бір сала қалмаған кезде, кереғарлығы сол адамзат дәл білімнің ақаусыз таразыларынан жиірек бас тартып, маңызды дүние қатынастық мәселелерді шешу үшін қағидалық жағынан руханилықтың басқаша типтеріне, оның ішінде адамгершілік пен өнерге назар аударады. Неге бұлай болады? Қарапайым емес бұл сұраққа бір жақты және сарқа жауап беру екіталай, алайда біз бұдан кейінгі мәселені арнайы қарастыру белгілі бір қорытындылар жасауға мүмкіндік береді деген үміттеміз.

Образы науки в современной духовной культуре //

Логико-гносеологический анализ науки.

Алма-Ата, 1990. С. 425-464.





ЕКІНШІ БӨЛІМ

ҒЫЛЫМ ӘДІСНАМАСЫ

САЛЫСТЫРМАЛЫЛЫҚ ТЕОРИЯСЫНЫҢ ДИАЛЕКТИКАЛЫҚ-ЛОГИКАЛЫҚ ҰСТАНЫМДАРЫ ЖӘНЕ ЛОГИКАСЫ

Жабайхан ӘБДІЛДИН

Бүгінде диалектиканың, диалектикалық логиканың мәселелерін талдау жаңа бір деңгейде іске асырылуда. Жекелеген заңдар мен категорияларды абстрактылы, нақты жүйе мен логикадан тыс зерттеулер заманы өтті. Қазір диалектика мәселелерін зерттеушілер негізінен диалектика заңдары мен категорияларын білімді, ойлау логикасын қалыптастыруға тікелей қолдану мәселелеріне көбірек назар аударуда.

Осыған орай қазіргі теориялық білімнің логикасы туралы мәселе туындауда. Арнайы салыстырмалылық теориясындағы объектіні теориялық игерудің тәсілін ойлау әдісін мұқият талдау диалектикалық логиканың қазіргі заманғы ғылыми білім үшін ең бір әмбебап логика болып табылатынына көз жеткіздіреді. Қазіргі заманғы көптеген теориялар құрылуының ұстыны (ұстанымы. - ред.) және логикасы жағынан "Капиталдың" логикасына жақын. Онда маркстік әдіснама мен таным теориясы қанықты түрде қолданылған...

...Осыған байланысты XX ғасырдағы алғашқы физикалық теория болып табылатын және физикадағы ескі түсініктер мен ұғымдарды тас-талқан қылған салыстырмалылық теориясының логикасы мен әдісі туралы мәселе айрықша қызықтырарлық мәселелер қатарына жатады. Эйнштейннің салыстырмалылық теориясы логикасы мен әдісі бойынша ескі, классикалық физикалық теориялардан айтарлықтай өзгеше. Эйнштейннің теориясы физиканың бұрынғы канондарының қалыбына сыймайтын физикалық құбылыстардың ауқымды сыныптарына түсінік береді. Бұл құбылыстар кеңістік пен уақыт туралы бұрынғы түсініктердің түбегейлі өзгеруін ғана емес, сонымен бірге физикалық теориядағы ойлаудың дәстүрлі бейнесін қайта қарауды қатаң талап етті. Осы үдерісте қозғалыс аясындағы электромагниттік құбылыстарды түсіну мен ой елегінен өткізудің маңызы зор болды. Бұл ретте мәселе бұл құбылыстарды теориялық түсіндіру кезінде электромагниттік құбылыстар мен эфирдің өзара қатынасына байланысты белгілі қиыншылықтар туғандығында болып отыр. Эйнштейн жаңа әдіснаманы басшылыққа ала отырып, осы қиыншылықтардың бәрін кереметтей шешіп, түсіндіріп берді. Міне, дәл сондықтанда оның бұл теориясы физикалық ойлаудың одан әрі өркендеуінің негізі болып танылады. Салыстырмалылық теориясында физикалық құбылыстардың үлкен бір сыныбына түсінік беруге батыл қадам жасау және ойлаудың жаңа тәсілі мен логикасын терең түсіну мен шебер пайдалану тоғысқан.

Ең әуелі физикадағы кеңістік пен уақыт, масса мен энергия, салыстырмалылық пен абсолюттік сияқты іргелі ұғымдардың мазмұны жаңаша талқыланды. Бұл орайда Л.И.Манделынтамның әбден әділ айтқанындай, "салыстырмалылық ұстыны оған тікелей физикалық тапсырмалар алдын ала теліп қойған қалыптардың бәрінен асып түсті. Сондықтан да ол механиканы да қамтып, ең ақырында бүкіл физиканы қамтыған еді. Міне сондықтан да, өздеріңіз білетін дейін, салыстырмалылық теориясы физиктерден өзгелерді де қатты қызықтырған еді"...

Салыстырмалылық теориясының физикадағы ежелгі түсініктер мен ұғымдарды қиратқаны туралы айтқанда, әрине, сөз Эйнштейннің бұрынғы жарқын да айқын ұғымдардың орнына өзінің жаңа әлдебір ұғымдарын қоя салғаны туралы емес. Салыстырмалылық теориясы бұрын қолданылып келген көптеген түсініктер мен ұғымдардың сыңаржақ, абстрактылы, пайымдық деңгейде ғана болғанын, олардың жаңа дәйектер тұрғысынан алып қарағанда сын көтермейтінін көрсетіп берді. Ескі физиканың көптеген айтылымдары "ешбір мағынасыз болатын... Және де бұл әлдебір физикалық құбылыстарды теориялық жағынан негіздемек болған тұста ұшырасатын түсініспеушіліктерге басты себеп болған еді".

Кеңістік пен уақыт туралы пайымдық деңгейдегі және сыңаржақ ұғымдар, оларды асыра дәріптеу қозғалмалы ортаның электродинамикасына байланысты физикалық мәселелерді дендеп түсінуге кәдімгідей-ақ кедергі келтірді, дәл айқындалған деректермен көпе-көрнеу қайшылыққа түсті. Эйнштейннің салыстырмалылық теориясында осы қиыншылықтар мен қайшылықтардың бәрі уақыт пен кеңістік туралы нақтылы, диалектикалық ұғымдарды айшықты арқылы түбегейлі шешімін тапты.

Сөйтіп бір кезде Гегельдің даму мен өзіндік қозғалыс туралы принципке негізделген ұлан-ғайыр логикасы туғызған жағдайға ұқсас ахуал пайда болды. Категориялардың ескі оқшау түрдегі түсінігінің Гегель де "аяғын аспаннан келтірген" болатын. Шынында да Гегельге шейін философияда, негізінен, категорияларды пайымша түйсіну басым болды, сондықтан кездейсоқтықты қажеттілікке, оңды теріске қарама-қарсы қою табиғи нәрсе болып көрінетін еді; қосарлы категорияның әр жағы бөлек алынып қаралды, оның басқамен байланысы есепке алынбады, олар тіпті бір-бірін жоққа шығаратын анықтамалар ретінде қарастырылды. Гегель қарама-қарсылықтардың бірлігі заңына сүйене отырып, осы категориялардың ішкі байланыстарын ашты. Эйнштейннің салыстырмалылық теориясымен де жағдай дәл осылай болуда және оның диалектикалық логикаға қатысты маңызының зор екені де осымен түсіндіріледі.

Салыстырмалылық теориясының логикалық-гносеологиялық мәселелерін зерттеудің маңыздылығы философиялық және физикалық әдебиеттерде оқтын-оқтын Эйнштейн теориясының логикасы туралы, оның категорияларының ішкі байланысы мен субординация туралы пікірталастар туып тұратынына да байланысты. Бұл бағытта атақты ғалым А.Д.Александров ауқымды жұмыстар жүргізді. Рас, ол салыстырмалылық теориясының логикасын "төңкерілген" деп есептейді. Осы ұйғарым дәйектеу үшін ол осы теорияның ең маңызды ұғымының бірі деп инерциялық жүйе немесе соған қатысты уақыттық-кеңістіктік координаталардың жүйесі (х, у, z, t) ұғымына сілтеме жасайды. Сірә, Эйнштейннің өзі де, салыстырмалылық теориясын жүйелі түрде мазмұндамақ болған кім болса да есептеу жүйесі немесе координаталар жүйесі ұғымынан бастайды, өйткені бұл ұғымдарды айқындап алмай бұл теорияның негізгі ұстындарын тұжырымдау мүмкін емес. А.Д.Александровтың ойынша, мұндай логика предметтің объективтік өзара байланысына сәйкес емес, ол тек бақылау логикасына ғана сәйкес келеді. Ол: "Теорияны құрудағы негізгі бастау нүктесі салыстырмалылық көзқарасына тіреледі. Мұнда ең алдымен таза құбылыстар туралы емес, олардың әлдебір есептеу жүйесіне қатынасы туралы мәселе көтерілетіні мәлім. Бұл көзқарас әдетте Лоренцтік қысқару, салыстырмалы уақыт, салыстырмалы масса және т.б. кезінде үстемдік танытады. Бұл арада әлдебір есептеу жүйесіне қатынасындағы кез келген дене мен үдерістің көрінісі басты болып табылады".

Теорияны құрудың осы тәсілінде біз А.Д.Александровтай емес, керісінше, жағымсыз ешнәрсе таба алмаймыз. Егер теорияны құру кезінде есептеу жүйесі ұғымынан бастаса онда тұрған ешнәрсе жоқ, оны тек дәйектілікпен түсіне білу керек. Мысалы, "жақсы" және "жаман" деген категориялардың өзді-өзіне (абстрактылы) өмір сүрмейтіні сияқты, денелердің уақыттық-кеңістіктік координаталарынан тыс объективтік сипаттамалары да өмір сүрмейді. Әрбір дене өзінің қатынастарында реалды өмір сүреді, ал бұдан тыс жағдайда ол дене жай ғана бас абстракция болып қала береді. Сондықтан бұлайша қарастыру тек салыстырмалылық теориясына ғана тән емес және тіпті де оның шектілігін білдірмейді, қайта шындықты зерделеудің нағыз ғылыми келісі болып табылады.

Мысалы, тап сияқты әлеуметтік құбылыстарды анықтау кезінде философ-марксистер оны өндіріс құрал-жабдықтарына қатынасында қарастырады. Кез келген ғылым, кез келген теория үшін салыстырмалылық көзқарасы объектіні зерделеудің маңызды шартының бірі болып табылады. Мәселенің осы тұсына орай А.Д.Александров: "Дегенмен қалай дегенде де (координаталардың) инерциалдың есептеу жүйесі ұғымы негізгі, ал салыстырмалылық көзқарасы басты болып шығады: кеңістік-уақыттың абсолюттік құрылымы (геометриясы) емес, "өзді-өзіндегі" нақтылық та емес, ал өзінің относилъдік көрісіндегі нақтылық. Салыстырмалы емес салыстырмалы арқылы координаталарды түрлендірудің инварианты ретінде анықталады" , - деп жазады.

Дегенмен бұл жердегі басты кетік неде, теория логикасын сынауға негіз қандай? Егер теория құру салыстырмалылықтан басталса, бұл оның "төңкеріліп" жатқаны емес, қайта теорияда басты түрде предметті тұтастай танудың бір қыры - нақтылықтан (салыстырмалылықтан) абстрактылыққа қарай жылжудың іске асқанын көрсетеді. Әрине, теорияны құру кезінде оның қарсы жағын да іске асыру керек. К.Маркс бұны дұрыс деп есептеп: "Ақырғы әдіс ғылымда ең дұрыс әдіс екені сөзсіз" деген.

Бұл ретте әп дегеннен-ақ абсолюттіні, кеңістік-уақыттың бірлігін сөзсіз айқындыққа жатқызу мүмкін еместігі қиындық туғызады, өйткені бұл - предметті белгілі бір теориялық танудың нәтижесі. Бұл кезеңде предметтің теориялық түсінілуі мен реалды қозғалысы бір-біріне қарама-қарсы жүріп бара жатқандай көрінеді. Шынайы қозғалыстың нәтижесі теориялық танымның бастауы деп танылып, ал шынайы бастауы - предметтің теориялық талдамасының нәтижесі болып қабылданады, Осыдан келіп, турасында, абстрактылықтан нақтылыққа өрлеу басталады.

Сөйтіп теория логикасында салыстырмалылықтан абсолюттікке қарай (кеңістіктен, уақыттан, кеңістік-уақытқа қарай) қозғалудың дұрыстығы әбден мойындалады. Осы орайда А.Д.Александров та: "Бұл келісті сенімді теорияны бере алғандықтан, әбден дерлік дұрыс деуге болады. Өзді-өзінен алғанда ол "нәрселердің қатынастарда еріп кетуіне әкелмейді.,," , - деп, бұлтартпас ой айтты.

Сонымен, Эйнштейннің осы келісі шын мәнінде дұрыс теория жасауға алып келді. Бұл факт нені білдіреді? Бұл салыстырмалылық теориясының логикасы ешбір де төңкерілген емес екенін білдіреді. Сонымен бірге, теорияны құру кезінде зерттеу логикасын баяндау логикасынан ажырата білген жөн. Эйнштейн теориясының әншейінгі логикасында осы екі тарап өзара қабаттасып жатқандықтан, оның логикасы туралы пікірталасқа жол ашатын сияқты...

Баяндаудың тәсілі мен зерттеу тәсілі - предметті бірегей диалектикалық түсінудің екі түрлі қыры. Предметті теориялық талдап, мұқият игермейінше оны теориялық жаңғырту мүмкін емес. Предметті теориялық тану кезінде нәтижеден, қалыптасқан предметтен бастайды да, тек талдау қорытындысынан кейін ғана шынайы бастау, сол предметтік нақтылықтың негіздемесі анықталады.

Соған қарамастан, А.Д.Александров салыстырмалылық теориясының байырғы логикасының кемшіліктері туралы зерттелініп отырған мәселеге эйнштейнше қараудың салдарынан туындайтын қиыншылықтар туралы қыңырлана атап отырады. "Біріншіден, -дейді ол, - аталған келіс предметтің объективтік логикасына толық жауап бере алмайды, себебі бұл логикаға сай материя өмір сүруінің жалпы формасы ретіндегі кеңістік-уақыт, бүкіл қасиетімен қоса алғандағы предметтің өзі бірінші болуы тиіс, ал оның салыстырмалы көріністері екінші болмақ-ты. Абсолютті негізгі болуы тиіс, өйткені, ол абсолютті ғой, ал салыстырмалығы сол абсолюттінің бір жағы, бір қыры, аспектісі ғана. Алғашқы ретінде салыстырмалылық алынған сәтте предмет "аяғынан басына" қойылатын болады".

Біздің ойымызша, А.Д.Александровтың келісінің теориялық жетіспеушіліктері бар. Өйткені, бұнда ғылыми таным логикасының бірінші жартысына - ғылыми зерттеу логикасына жете назар аударылмайды. Бұл үдеріс, бұрын да айтқанымыздай, предмет қозғалысының шынайы логикасына сәйкес келмейді, бірақ ол теориялық таным үшін өте қажет. А.Д.Александров ғылыми таным логикасы әуелден-ақ заттың объективтік логикасына сәйкес келуін жақтайды .

Предметті ғылыми-теориялық танудың тәжірибесін мұқият зерттеу мұндай талаптың орындалуы мүмкін емес екенін айғақтап берді. Ешбір таным мәнді, абсолюттікті постулаттаудан басталмайды. Егер ол мүмкін болса, К.Маркс айтқандай, ол "ғылымды ғылымнан бұрын беруге" келіп саяр еді. Міне, сондықтанда, фактілерді тек теориялық талдау ғана предметтердің мәнін, жалпы негіздерін табуға мүмкіндік береді. Предмет бізге әуелі оның салыстырмалы бейнесімен беріледі...

"Қайталап айтайық, салыстырмалылықтан абсолюттікке қарай жүру әбден мүмкін екенін салыстырмалылық теориясын жасаудың өзі-ақ көрсетіп берді. Бірақ бұл абсолюттіктен басталатын кері жол мәселенің мәніне сәйкес келмейді және сондықтан осы мәнді дұрысырақ түсінуге әкеле алмайды деген сөз емес" , - деп жазады А.Д.Александров.

...Дене қасиеттерінің салыстырмалылығы туралы мәселе Эйнштейн теориясы дүниеге келгенге дейін де талқыланған еді. Мысалы, дененің жылдамдығымен бірге кинетикалық энергия, қозғалыс мөлшері бәрі салыстырмалы, яғни олар тек дененің өзіне ғана емес, өзге денелерге де қатысты салыстырмалы деген сөз. Эйнштейннің еңбегі оның бұрын салыстырмалы емес делініп келген заттардың салыстырмалы екенін анықтағандығында болып отыр. Бұл бірмезгілділік және белгілі бір аралықта уақыт бойынша оқиғаның бірізділігі, үдерістердің уақыттағы ұзақтығы, ұзындық, яғни қозғалмалы өзектің екі ұшының бір мезгілдегі арақатынасы, массасы және басқалары. Бұл денелер мен үдерістер өзді-өздеріне тән қасиеттерден айырылады деген сөз емес. Өйткені, кез келген дене, кез келген үдеріс, кез келген оқиғалар жүйесі өздерінің белгілі бір кеңістіктік-уақыттық қасиеттерге не болады, бірақ ол қасиеттер әртүрлі қатынастарда әртүрлі байқалады.

Салыстырмалылық теориясындағы абсолюттік, бейсалыстырмалылық уақыт-кеңістіктің нақты бірлігі, ал осы тұтастық жақтары қашанда салыстырмалы.

Бұл жерде табиғи түрде аналогияға жүгінуге тура келеді. Гегельдік логиканы алайық. Оның барлық категориялары салыстырмалы, яғни олар әрі абстрактылы, әрі нақты. Бірақ сол абсолютілік (нақтылық) тек абсолюттік идеяға ғана қатысты, өйткені дамудың бұған дейінгі бүкіл байлығын өзіне қоса қамтыған. Басқаша айтқанда, тек тұтастай жүйе ғана абсолютті, ал оны құраушы сәттердің бәрі де салыстырмалы.

* * *

Теорияның предметтік саласын анықтаудың ғылыми танымдағы маңызы өте үлкен. Өткен ғасырдың екінші жартысында физикалық зерттеулерде бірінші орынға қозғалмалы ортадағы электромагниттік құбылыстар қойылатын еді. Бұл үдерісті теориялық жолмен талдау және оның барлық қиыншылығының шешімі Эйнштейннің арнайы салыстырмалылық теориясында тапты. Қозғалмалы ортадағы оптикалық құбылыстардың салыстырмалылық теориясының пайда болуы үшін маңызы жөнінде Луи де Бройль "Физикадағы революция" атты кітабында былай жазған еді: "Салыстырмалылық теориясының дамуы, негізінен, қозғалмалы ортадағы оптикалық құбылыстарға тән кейбір мәселелерді зерттеуден бастайды. Жарық туралы Френельдің ұғымы бойынша бүкіл Ғаламды толтырып тұрған және барлық денелерден өтетін эфир бар болған. Бұндай эфир жарық толқындары таралатын ортаның қызметін атқарды. Максвеллдің электромагниттік теориясы оның маңызын біршама әлсіретті. Өйткені, бұл теория жарық тербелістері әлдебір орта тербелістері болғанын қажет етпейді. Максвеллдің теориясында жарық тербелістері толығымен электромагниттік өріс векторларының берілуі арқылы айқындалады. Электродинамика заңдарының барлық механикалық түсініктемелері сәтсіздікке ұшыраған соң Максвелл теориясындағы өрістер ақырында механика тіліне аударудың өзін қажетсінбейтін негізгі ұғым ретінде қарастырылатын болды. Сол сәттен бастап, электромагнитті тербелістерді беретін серпінді орта бар деп түсіну қажеттілігі жойылды, сөйтіп эфир туралы ұғым пайдасыз бола бастады деп ойлауға мүмкіндік туды. Шындығында, бұл онша дұрыс емес болып шықты, өйткені "Максвеллдің ізбасарлары, ішінара Лоренц, эфир мәселесін қайта көтеруге мәжбүр болды, себебі Максвеллдің электрдинамикалық теңдеулері классикалық механиканың салыстырмалылық ұстынына қанағаттандыра алмады" .

Эйнштейн қозғалмалы ортадағы электромагниттік құбылыстарға байланысты қайшылықтар мен қиыншылықтарды шеше алды. Ол бұл орайда физикада өзіне дейін болғаннан гөрі тереңірек әдіснамалық және теориялық негіздемелерге сүйенді. Бірақ Эйнштейн теориясының мазмұнын жете түсіну үшін оған дейінгі теориялық көзқарастарды зерттеу керек болады, өйткені олар салыстырмалылық теориясының ішкі құрылымын ашумен тікелей байланыста. Салыстырмалылық теориясының тарихына тоқталудың маңыздылығы мен қажеттілігіне тоқталған Л.Мандельштам: "Әлдебір негізгі теорияның тарихи дамуын білу қашанда қызық және өнеге боларлық іс, бірақ ол әрдайым керек бола бермейді. Мысалы, толқындық оптиканы Ньютонның корпускулярлық оптикасымен байланыссыз баяндауға болады. Бірақ салыстырмалылық ұстыны туралы мәселе бойынша жағдай, меніңше, біршама басқашалау, оған бірсыпыра себептер де бар. Салыстырмалылық теориясының парадокстық қорытындыларына әбден көз жеткізу керек, бұл қорытындылардың қажеттілігін ой елегінен өткізу керек, оның қиыншылықтарын көрнекті ғалымдар айналып өтпек болғанынан түк шықпағанын да білу қажет".

XIX г. бас кезінде Юнг жүргізген зерттеулердің арқасында (әсіресе Френельдің) физикада жарықтың толқындық теориясының корпускулярлық теориясынан басымдылығы айқындалды. Толқындық теория белгілі интерференциялық, дифракциялық және поляризациялық құбылыстардың барлығын түсіндіріп берді. Бірақ бұл теорияның жеңуімен байланысты эфир мәселесі пайда болды. Өйткені толқындық теория жарық толқындары таралатын орта бар екенін топшылайды.

Френельдің еңбектерінде де Жер қозғалысының оптикалық құбылыстарға әсері зерттелді. Бұл маңызды мәселені ол толқындық теория негізінде шешті. Бұл теория бүкіл кеңістік эфирге толып тұр деген болжамға сүйенетін еді. Егер эфир қозғалмайтын болса, онда эфирге қатынасындағы қозғалыстың қалайда қозғалатын ортадағы оптикалық құбылыстарға әсері болады деп болжау табиғи. Міне солай, қозғалмалы денелердегі жарықтың сынуы қозғалмайтын денедегіден өзгеше болуы керек. Бірақ бұл болжам тәжірибеде дәлелдене алмады. Оның себебін Френель алғашқыда — (v - қозғалмалы дененің эфирге қарағандағы жылдамдығы, с - жарық жылдамдығы) қатынасының бірінші ретіне орай күтілген эффект эфирдің қозғалмалы денемен, ішінара ілесіп кетуімен толығады деген жорамалмен түсіндірді. Бұл жағдайда — қатынасының екінші ретіндегі тәжірибелер денелердің эфирге қарағандағы қозғалысының оптикалық құбылыстарға әсерін көрсетеді деп жорамалданды.

Френельдің өзінің зерттеулерінде толқындық тұрғыдан алып қарағанда, жарық жылдамдығы оның қайнар көзінің қозғалысына тәуелді емес деген маңызды ойды атап көрсетті, бірақ ол мұны тек гипотеза деп білді.

Сөйтіп, Френельдің теориясы сол кезде орныққан қозғалмалы ортадағы оптика бойынша барлық тәжірибелерге қанағаттарлық түсінік берді (олардың бәрі — - де қатысты бірінші реттегі тәжірибелер ғана еді). Бірақ бұл сәттілік тым күмәнді еді. Эфирді дене деп сипаттауға тырысу жетістікке жеткізбеді, қайта одан кейін бірінен соң бірі әртүрлі қиыншылықтар туып отырды. Олар планеталардың еркін өтуі, жарықтың шағылуы мен сынуы және т.б. еді.

Максвеллдің электромагнитгік теориясы пайда болғаннан кейін эфир табиғаты туралы мәселе одан сайын күрделене түсті. Өйткені бұл теорияда жарық электромагниттік толқындардың жеке көріністері деп қарады. Енді эфирдің механикалық модульдері оптикалық та, электромагниттік те құбылыстарды қамтуы қажет болды. Енді эфир мәселесіндегі қиындықтар ұлғая түсті. Ақырында электродинамиканың заңдарына механикалық түсінік беру мүмкін емес екеніне көздері жеткен физиктер эфирдің механикалық моделін жасауды тоқтатты. Енді олар эфирді электр-магниттік қасиет ретінде сипаттай бастады, сөйтіп ол болжамдық орта ретінде назардан тыс қала берді.

Эфир мәселесі қозғалатын ортадағы электромагниттік құбылыстарға орай қайтадан көтерілді. Максвеллдің теңдеулері тыныштықтағы денелерге жататын, ал Роуландтың, Рентгеннің, Эйхенвальдтың, Вильсонның және т.б. тәжірибелерінде қозғалатын ортадағы электромагниттік құбылыстардағы жаңа эффектілер табылды. Мұнан басқа мынандай сұрақ туды: Жердің бірқалыпты ілгерілемелі қозғалысының электромагниттік құбылыстарға әсері қандай? Рентгеннің, Ранкиннің, Трутонның және басқалардың Жердің қозғалысының әсерін аңғармақ болған тәжірибелері кері нәтиже берді. Қозғалатын ортадағы электр-магниттік құбылыстардың теориясын жасаудың қажеттілігі туды. Басқаша айтқанда, Максвеллдің теңдеулерін қозғалатын денелерге қалай қанат жайдыруға, таратуға болады деген айқын мәселе тұрды. Егер бұл теңдеулер координаттардың қозғалмайтын жүйесінде мәлім болса, онда олар алғашқыға қарағанда түзу сызықты және бірқалыпты қозғалатын өзге жүйеде қалай көрінеді?

Екінші сұрақ тек электромагниттікке байланысты ғана үйреншікті сұрақ емес еді, ол механикада да қарастырылатын-ды. Инерциалдық жүйелердегі механикалық құбылыстар бірдей өтіп жатады деген қорытынды жасалды (Галилейдің салыстырмалылық ұстыны). Ньютонның кеңістік пен уақытқа көзқарастарының іске асуы деп есептелген бұл қағида Галилейдің:



деген түрлендірулеріне қатысты Ньютон теңдеулерінің инварианттылығы математикалық көрініс тапты.

Механикада салыстырмалылық ұстыны мен Галилей түрлендірулеріне қарағандағы инварианттылығы тепе-тең деп есептелетін. Инварианттылық кеңістіктің біртектілігі мен изотроптығы туралы ұғыммен тығыз байланысты. Инварианттылық дегеніміз "егер мен қарастырылып отырған денені жаңа координаталар жүйесінде ескі жүйе бойынша орналастырсам, онда жаңа жүйедегі теңдеулер ескі жүйедегі теңдеулерге тепе-тең келеді. Кеңістіктің біртектілігі мен изотроптығы қайсыбір тәжірибенің әртүрлі координаталық жүйелерде қайта жасалатындығынан көрінеді" . Егер, мысалы, нүкте бір жүйеге қатысты тыныштықта, ал басқа жүйеге қарағанда ол қозғалыста болса, онда бастапқы жағдайлардың айырмашылығын ескеру қажет. Егер олар екі жүйеде де бірдей болса, онда қозғалыстар да бірдей болады. Сондықтан, алғашқыға немесе бір-біріне қарағанда бір қалыпты және түзу сызықты қозғалатын шексіз көп жүйелері болады, олар үшін механиканың заңдары бірдей. Мұндай жүйелердің ішінде айрықша бір жүйе жоқ. Егер ондай есептеу жүйесі бар болса, тек қана мұндай жүйеде Ньютон теңдеулері орындалып, міндетті түрде абсолютті қозғалыс болған болар еді.

...Салыстырмалылық теориясын жасауда Лоренцтің еңбегінің маңызы өте зор. М.Борн: "Лоренцтің 1892 және 1895 жылдары қозғалмалы денелердің электродинамикасы туралы жазған мақалалары салыстырмалылық теориясының математикалық аппаратының басым бөлігін қамтиды. Дегенмен оның негізгі болжамдары релятивті сипатта болған жоқ. Ол "Ньютондық абсолюттық кеңістіктің "материалдануының" әлдебір сыятындағы абсолюттік тыныштықтағы эфир өмір сүреді деп есептеді, дәл солай, ол Ньютондық абсолюттік уақытты да мойындаған болатын".

Сол замандағы физиктер Лоренц теориясының қанағаттанғысыз екенін түсінді. Мысалы, Пуанкаре Майкельсонның тәжірибесінің кері нәтижелері анағүрлым жалпы принциптер негізінде түсіндірілуі тиіс деген идея айтты. 1905 жылы Эйнштейннің салыстырмалылық теория туралы алғашқы еңбегі жарыққа шықпастан бірнеше ай бұрын "Электрон динамикасы туралы" деген мақала жазып, онда электромагниттік құбылыстар үшін де "салыстырмалылық постулатын" жариялаған сол Пуанкаре еді. Бірақ ол да Лоренц сияқты кеңістік пен уақытқа деген ньютондық көзқарас шеңберінен шыға алмады және Лоренцтің түрлендірулерін физикалық жағынан дұрыс түсіндіруге шамасы келмеді. Лоренц пен Пуанкаренің жұмыстарының маңызына тоқтала келе Эйнштейн: "Максвеллдің теңдеулерін талдау үшін кейінірек оның есімі арқылы белгілі болған түрлендірулердің маңыздылығын Лоренц алғаш байқаған ал Пуанкаре бұл білімді одан әрі тереңдете түскен", - деп жазды.

Эйнштейннің салыстырмалылық теориясы қозғалмалы денелердің электродинамикасының қиыншылықтарын түбегейлі шешті. Эйнштейн болса Лоренцтің түрлендірулері кеңістік пен уақыттың мәнін қозғайтынын және "Лоренц-инварианттылық" кез келген физикалық теорияның жалпы шарты екенін көрсетіп берді.

Сонымен, Эйнштейнге дейінгі физикада қозғалмалы жүйелердегі оптикалық және электромагниттік құбылыстарды теориялық тұрғыдан түсінуге Френель, Герц, Лоренц, Пуанкаре ұмтылыс жасады. Олардың теориялық қағидаларын тәжірибелер жоққа шығарды. Герцтің болжамы эфирдің ілесуінің жоқ екенін, тек оның бөлігі ғана орын алатынын көрсеткен Физоның тәжірибесіне қайшы келетін еді. Лоренцтің теориясын Майкельсонның тәжірибесі жоққа шығарды.

Осы теориялардың қай-қайсысында да әдіснамалық кемшіліктер болды. Луи де Броиль дұрыс атап көрсеткендей, салыстырмалылық теориясына дейін электромагниттік және оптикалық құбылыстар өзінің имманенттік заңдарына бағындырылған дербес құбылыстар деп қарастырылмаған болатын. Бұл құбылыстарда өрістің субстанционалдығы және оларды механика тіліне аударудың қажетсіздігі жете байқала бермейтін еді. Сондықтан да электр динамика бойынша жорамалдарда эфирге деген көзқарас пен оны түсінудің маңызы зор болды.

Рас, Максвелл заманынан бері эфирді механикалық тұрғыдан сипаттауға көңіл болу кеми берді. Физикалық ой мен тәжірибенің дамуы электромагниттік құбылыстарды механикалық тұжырымдаудың дәрменсіз екеніне көз жеткізді.

Мәселенің осы жағын қарай отырып, Луи де Бройль былай деп жазды: "Олар үшін эфир бұдан былай жарық тербелістерін жеткізіп тұратын айрықша қасиеті бар серпінді орта болудан қалды. Ол енді Максвеллдің электродинамикалық теңдеулерін дұрыс деп білетін әлдебір есептеу жүйелерін белгілеп отыратын абстрактылы, барынша шартты ортаға айналды... Ендігі жағдайда, егер бүкіл Ғаламды толтырып тұрған әлдебір орта бар болса және Максвеллдің теңдеулері осы ортаға байланысты есептеу жүйесінде ғана әділ болу тиістей еді. Максвеллдің ізбасарлары эфир ұғымын осы есептеу ортасымен байланыстырған еді".

Дегенмен эфир ұғымы осы физикалық теорияларда сақталып қалды. Эфирге байланысты есептеу жүйесі басым ретінде қарастырылды. Сондықтан, физикалық ой саласындағы нақты қадамды эфир туралы ұғымнан батыл бас тартқан Эйнштейн ғана жасаған еді. Эйнштейн "Эфир және салыстырмалылық теориясы" деген еңбегінде: "Электромагнит өрісі ешнәрсеге телуге болмайтын бастауыш нәрсе, сондықтан біртекті изотропты эфир бар деудің және өрісті осы эфирдің күйі деп дәлелдемек болудың өзі орайсыз", - деп жазды.

Эфирді принципті түрде мойындамаудың және электромагнит өрісін дербес алып қараудың салыстырмалылық теориясының пайда болуында маңызы күшті болды. Өйткені предметтік саланы (тұтасты) бөліп қарау ғылыми танымның маңызды шартына жатады. Осылайша объективті түрде бөле қарамаған жағдайда предметті теориялық жағынан жаңғырту мен түсіну мүмкін болмас еді...

Физикада тек электромагниттік өрісті (предметтік саланы) субстанциалды түрде, эфирге қатыстырмай қарау ғана қозғалмалы жүйелердегі электромагниттік құбылыстардың ұстындарын дұрыс түсінуге септігін тигізді. Бұлайша қарастыру теориялық (әдіснамалық) жағынан дәлелді де, өйткені әртүрлі жүйелердің өзіне тон ерекше, іштей өрімдес заңдылықтары бар. Мысалы, әлеуметтік өмір органикалық табиғаттан гөрі басқаша заңдылықтарға бағынады. Әлеуметтік өмірдің өзі де бір-біріне сайылмайтын бірнеше жүйелерді құрайды. Бұл жалпы теория шеңберінде де солай. Материя физикалық, химиялық және т.б. өзгеше формаларда өмір сүреді. Оның әрбір формасының материяның өмір сүруінің басқа формаларына сайымайтын өз субстанциясы бар. Френельдің де, Герцтің де, Лоренцтің де теорияларының сәтсіздікке ұшырауына олардың электромагнит өрісінің субстанциалдығы жөніндегі ойды дәйекті түрде жүргізе алмауы гносеологиялық негіз болды.

Бұл әдіснамалық кемшілік салыстырмалылық теориясына дейін өктем болған уақыт пен кеңістік туралы бір жақты пайымдық түсінікке байланысты болды. Ол кезде кеңістік пен уақыт абсолютті, өзара байланысы жоқ мәндер деп есептелген еді. Галилейдің түрлендірулері кеңістік пен уақытқа деген осы көзқарастың мызғымас баянды нәтижесі екені ретінде түсінілетін. Алайда, Максвеллдің теңдеулері Галилейдің түрлендірулеріне қатынасында инвариантты емес. Ал Галилейдің түрлендірулеріне қатынасындағы инварианттылық салыстырмалылық ұстынымен барабар деп есептелгендіктен, Максвеллдің теңдеулерінен туындайтын қорытындылар салыстырмалылық ұстынын теріске шығару деп түсіндірілді. Сондықтан қозғалмайтын эфирмен байланыстырылған басым есептеу жүйесі мойындалды. Сол кездегі физиктер, М.Борнның дәл айтқанында, эфирді "Ньютонның абсолюттік кеңістігін материалдандырудың әлде бір түрі" ретінде түсінді.

Кеңістік пен уақытты осылайша түсіну салыстырмалылық ұстынына басқаша да жол бермеді. Максвелл-Лоренцтің теориясынан бос кеңістіктегі жарық жылдамдығы жарық көзіне тәуелсіз деген ұйғарым туды. Алайда Ньютонның кеңістік пен уақыт туралы түсінігінен туындайтын жылдамдықтарды қосу туралы заңы бойынша жарықтың таралуы туралы бұл заң эфирге қарағанда бірқалыпты және түзу сызықты қозғалыстағы өзге жүйелерде еш орын алмайды. Бұл тұста жарық жылдамдығының оның көзіне тәуелсіздігі туралы заң салыстырмалылық ұстынына үйлеспейтін ретінде қарастырылады. Осылардың біріншісін терістеу Максвелл мен Лоренцтің бүкіл теориясын терістеуге әкелетіндіктен физиктер салыстырмалылық ұстынын теріске шығаруға бейімдеу болды. Эйнштейнге дейін бірде-бір физик кеңістік пен уақыт туралы Ньютонның түсінігі мен Галилейдің түрлендірулерін жоққа шығарып көрген емес. Тіпті, Лоренцтің түрлендірулері бар кезде де физиктер олардың кеңістік пен уақыт туралы ұғымға қатынасына зер салған емес.

Герц пен Лоренцтің теорияларындағы теориялық кемшілік теориялық білім құрудағы жалпылық, ерекшелік және жекеліктің диалектикалық байланысын түсінбеуде болатын. Ол кездегі физикада, бір жағынан, - бай нақты деректердің теориялық нәтижесі ретіндегі салыстырмалылықтың классикалық ұстыны, екінші жағынан - жарықтың электромагниттік сәулеленулердің жылдамдығының шектілігі мен тұрақтылығы фактісі болған еді. Эйнштейнге дейін бірталай физиктер осыдан әлдебір антиномия көргендей болды. Олар салыстырмалылық ұстынының немесе жарық жылдамдығының тұрақтылығының қайсысы дұрыс деген сұрақты талқылауда болды. Шындығында бұл жалпылықтың жекелікпен, субстанцияның оның көріну формаларымен қайшылығы еді.

Герц өзінің теориясында Максвелл-Герц теңдеулерінің жәрдемімен жалпылықты (салыстырмалық ұстынын) негізге ала отырып сол арқылы электродинамика төңірегіндегі жалқылықты түгелімен түсіндірмек болды. Бірақ оның түсінігінде салыстырмалылық ұстыны Галилейдің салыстырмалылық ұстынымен теңестірілгендіктен және электромагниттік салаға механикалық түрде көшірілгендіктен Герцтің теориясы сәтсіздікке душар болды...

Лоренцтің теориясында екінші бір шеткерілік байқалды. Егер Герц жекелікті жалпылыққа тікелей, механикалық түрде апарған болса, онда Лоренц Герц теориясының сәтсіздігін салыстырмалылық ұстынына қарсы маңызды уәж деп білді. Бұл теорияда жекелікке бола жалпылық теріске шығарылды. Жекені жалпыдан тікелей шығаруға болмайтыны жалпылықтың кемшілігі ретінде түсіндірілді.

Салыстырмалылық теориясында бұрынғы теориялардың барлық негізгі теориялық кемшіліктері принципті түрде шешілді. Эйнштейн жоғарыда көрсетілгеніндей, ең алдымен предметтік саланы айқын көрсетіп, Майкельсонның тәжірибесін негізге ала отырып, электромагниттік құбылыстарды өзінше дербес қарастырды. "Бұл жағдаят Эйнштейн осы эфирді бақылаудың мүмкін еместігін алғашқы пункт ретінде қарастырып, ал жарық жылдамдығы бақылаушының қозғалысына тәуелсіз екенін принципке көтергеннен бастап қана алғаш рет айқындалды" , - деп жазды М.Борн.

...Эйнштейннің салыстырмалылық теориясын жасауда Майкельсонның тәжірибесін ең шешуші эксперимент деуге болады. Рас, бұл жалпақ жұрт мойындаған тұжырым емес. Мысалы, М.Борн болса, Майкельсонның тәжірибесінің маңыздылығын салыстырмалылық теориясының түп тамырлық негізі екендігіне күмән келтіріп, оған Эйнштейн өзінің салыстырмалылық теориясы бойынша алғашқы жұмысында мұны атамағанын көлденең тартады. Ол: "Сірә, Эйнштейнге ең әуелі Майскельсонның экспериментінен гөрі электромагниттік индукция заңдары жол көрсеткен шығар" , - дейді. Бұл пікір дұрыс емес, өйткені Эйнштейн Лоренцтің XIX ғасырдың 90-жылдарында Майкельсонның тәжірибесіне қақ ортасынан ойып тұрып орын берілген жұмыстарынан сол күнде-ақ хабардар болатын. Ал Майкельсонның тәжірибесі Лоренцтің теориясына қатты соққы беріп, жаңа теориялық ізденістерге жол ашқаны мәлім. Алайда, қандай тәжірибе болмасын, оның ішінде ең маңыздысы да, жаңа теорияға бірден әкеле алмайды. Майкельсонның 1881 жылғы тәжірибесінен кейін салыстырмалылық теориясы құрылғанға дейін 20 жылдан астам уақыт өтті. Бұл уақыт аралығында жаңа теорияның негізгі идеялары пісіп жетілді. Ал салыстырмалылық теориясы құрылып жатқан сәтте (1905 ж.) оның Майкельсонның тәжірибесімен байланысы жете атап көрсетілмеді. Бірақ кейін Эйнштейннің өзі бұл тәжірибеге жеткілікті мән берген болатын .

Теория жасауда да, оны негіздеуде де эксперименттің алар орны зор. Электромагниттік құбылыстардың алғашқы тұтастық ретіндегі дербес нақтылық сипаты бар екенін де эксперименттер көрсетіп берген еді. Бірақ олардың салыстырмалылық теориясын жасаудағы маңызы да әртүрлі. Бірінші реттегі тәжірибелерге екінші реттегі тәжірибелердің қарым-қатынасы да осындай, яғни анағүрлым дамыған капитализм мен нашар дамыған капитализмнің арақатынасы сияқты. Шынында да, бірінші реттегі тәжірибелер қалай дегенде де қозғалмайтын эфирді қабылдаудан туындайтын Лоренцтің теориясында да қамтылған еді. Ал Майкельсонның тәжірибесі оны эфирмен қоса жоққа шығарған болатын. Лоренц өзінің теориясын Майкельсонның тәжірибесімен бірлестірмек, сәйкестендірмек болды. Бұл үшін қысқару болжамын алға тартты.

Кейінге көз салу Майкельсонның тәжірибелерінің маңызын Лоренц бағалай алмады деуімізге мүмкіндік береді. Ол оның бірінші реттегі тәжірибелер қатарына жатқызды десе де болғандай. Ал Эйнштейн, керісінше, шешуші эксперименттің мәліметтеріне сүйенеді. Эйнштейн бірінші және екінші реттегі тәжірибелерге ортақ әлденені ұсынбайды, ол ең дамыған тәжірибеге, Майкельсонның экспериментін негізге алды. Онда эфир көрініс таппайды да Эйнштейн осыны тұжырымдайды.

Сөйтіп салыстырмалылық теориясында ең шешуші экспериментте эфир көрінбейтін себебі табиғатта оның мүлде жоқ екендігінде деген ойды тірек етіп қояды. "Бұл мәселеде, - деп жазды Эйнштейн өзінің "Эфир және салыстырмалылық теориясы" атты еңбегінде, -мынадай көзқарасқа тоқтауға болады. Эфир деген мүлде жоқ. Электромагниттік өрістер әлдебір ортаның күйлері емес, салмақты материяның атомдары сияқты дербес өмір сүреді, олар ешқандай да тасымалдаушыға қатысты емес" .

Эйнштейннің эфирді жоққа шығаруы салыстырмалылық ұстыны тектес оң ұйғарымға тығыз қатысты. Бірінші реттегі тәжірибелер электромагниттік құбылыстардың жүйенің тұтастай алғанда бір қалыпты түзу сызықты қозғалысынан тәуелсіз екенін көрсетіп-ақ берді. Алайда олар бұл тәуелсіздік Лоренцтің теориясы арқылы бірінші реттегі құбылыстарда орын алатын кездейсоқ нәрсе ретінде түсінідірілгендіктен салыстырмалылық ұстынына әкеле алмайды. Тек Майкельсонның тәжірибесі ғана бұл тәуелсіздіктің кездейсоқ сәйкестік емес екенін көрсетті. Лоренц өзінің теориясында Майкельсонның тәжірибесінің нәтижесін де қысқарту болжамы арқылы түсіндіруге талпынды.

...Салыстырмалылық теориясының негізінде салыстырмалылық ұстынымен қатар жарық жылдамдығының тұрақтылығы ұстыны жатыр. Әдетте мұндай жағдайда бұл қос принцип бірдей қызмет атқаратындай болып көрінеді де олар құндылығы жағынан бір-біріне барабар сияқты болады. Бірақ бұлайша ой қорытудың ақиқатқа сәйкес келуі екіталай. Салыстырмалылық ұстыны салыстырмалылық теориясының құрылымында жалпы негіз, бастама пункт ретінде болғандықтан, одан теорияның барлық анықтылықтары мен категорияларын түсінуге болады. Бірақ бастапқы жалпылықтың байқалу формаларымен (жекелікпен) байланысы тікелей байланыс емес. Сондықтан бірінен-біріне өту үшін жалпымен жекенің арасындағы ерекше дәнекер буын міндетті түрде қажет. Мұндай ерекшені Эйнштейн жарық жылдамдығының тұрақтылығы ұстынында тапты.

Эйнштейнге дейінгілер салыстырмалылық ұстыны мен жарық жылдамдығының тұрақтылығы бір-бірімен үйлесімді емес дегенді негізге алған еді. Эйнштейн олардың үйлесімділігін негіздеп берді. Салыстырмалылық ұстынын электромагниттік құбылыстарға тарату барысында бұл принциптің шынайы, жемістілігі де айқындала түсті.

Бұл жерде жалпының жекемен ішкі байланысын ерекшенің, дәнекер буындардың жәрдемімен табу тек Эйнштейннің салыстырмалылық теориясына ғана тән емес екенін, ол әрбір ақиқат теорияның логикалық ұстыны екенін атап өту керек.

Жарық жылдамдығының тұрақтылығы ұстыны Максвелл-Лоренц теориясынан тарап, сол кезеңде тек жанама, яғни теорияның басқадай салдарының расталуы арқылы ғана, дәлелге ие болды. Бұл жағдаяттың Ритцтің жарық жылдамдығының тұрақтылығы ұстынын жоққа шығаруына сылтау болғаны белгілі. Шынында да, бұл принцип салыстырмалылық ұстынымен орайлас келмейтіндей және олардың бірін мойындау екіншісін теріске шығаратындай болып көрінетін. Физика дамуындағы белгілі бір кезеңді Эйнштейннің өзі былайша суреттейді: "Жоғарыда мазмұндалған пайымдауларды мұқият қарастырған оқырманның өзінің табиғилығы мен қарапайымдылығының арқасында дауласуға жатпайтын дерлік салыстырмалылық ұстыны аман сақталуы керек, ал сол арада бос кеңістіктегі жарықтың таралу заңын салыстырмалылық ұстынынан үйлесетін анағүрлым күрделі заңмен алмастыру керек деп есептейтіні күмәнсіз". Алайда теориялық физиканың дамуы бұл дұрыс жол емес екенін көрсетті. Қозғалмалы денелердегі электродинамикалық және оптикалық үдерістерді Г.А.Лоренц жүргізген терең теориялық зерттеулері бұл саладағы тәжірибелердің мынаны қажет ететінін көрсетті: бос кеңістіктегі жарық жылдамдығының тұрақтылығы заңы электромагниттік құбылыстар теориясының тапжылмас салдары болуы тиіс. Сондықтан жетекші теоретиктер осы ұстынына кереғар келетін бірде-бір тәжірибе таба алмаса да тезірегінде салыстырмалылық ұстынынан бас тартуға бейім болды".

...Салыстырмалылық ұстыны мен жарық жылдамдығының тұрақтылығын үйлестіруге арналған алғашқы ұмтылысында-ақ Эйнштейн бірмезгілділіктің салыстырмалылығы деген парадоксқа душар болған еді. Эйнштейн бұл парадоксты бірмезгілділік абсолютті емес деп түбегейлі түрде шешті. К жүйесіндегі бірмезгілді К жүйесінде бір мезгілді емес және керісінше. Эйнштейн кеңістік пен уақытқа деген жаңа бір көзқарастың бастауында тұрғанын сезді. Оның толғаныстары шамамен мынаған саятын еді: егер екі принцип алғаш жанасқан жағдайда-ақ бірмезгілділік салыстырмалылығына әкелетін болса, онда олардың жүйелі түрде құйылысуы, жалпы мен ерекшенің бірлігі кеңістік пен уақытты жаңаша түсінуге әкелуі тиіс. Ал бұл Лоренцтің түрлендірулерінде көрінетін еді: уақыт абсолютті емес, кеңістік, уақыт және қозғалыс өзара байланысты. Кеңістік пен уақыт туралы мұндай түсінік құбылыстардың бірмезгілділігін, олардың кеңістіктік және уақыттық сипаттарын жаңаша анықтау қажеттілігін әкеліп соғады.

...Сөйтіп салыстырмалылық теориясы дегеніміз - кеңістік пен уақыттың физикалық теориясы. Бұл жерде Маркстің іргелі еңбегімен біраз аналогия жасау да артық емес. Егер Маркс капитализмге экономикалық талдау барысында ғылыми танымның терең логикалық және әдіснамалық мәселелерін көтерсе, Эйнштейн қозғалмалы ортаның электрбдинамикасындағы мәселелерді қарастыра отырып, бүкіл қазіргі физиканың негізіндегі кеңістік пен уақыттың теориясын жасады. Бұл ретте Л.И.Мандельштам айтқандай: "Эйнштейннің бүкіл теориясы алғашқы міндеттер шеңберінен әлдеқайда асып түсті". Шынында да, салыстырмалылық теориясы бар мүмкіндігінше классикалық (кванттық емес) электродинамика ауқымындағы барлық электромагниттік құбылыстарды толық қамтуға жағдай жасады. Ол механиканы да релятивтендірді. Ол Е = те іргелі маңызы бар заңға әкеліп тіреді. Физика үшін Эйнштейн "Лоренцинварианттылық" деп атағанның зор әдіснамалық маңызы бар. Яғни, бүкіл заң атаулы Лоренцтің түрлендірулеріне қарағанда инвариант болуы тиіс.

Эйнштейн салыстырмалылық теориясының кеңістігі мен уақытына неғұрлым барабар математикалық түсінік берген Минковскийдің әдісін жоғары бағалады. Осы теория негізінде Минковский кеңістік пен уақыт өзара байланысты және мүлде ажырағысыз болатын торт өлшемдік кеңістік-уақытты енгізді. Олар тек салыстырмалы ғана, кеңістіктің өз алдына, уақыттың өз алдына туралы тек әлдебір инерциалық жүйеге қатысты ғана айтуға болады. Кеңістік пен уақыттың абсолюттілігі себепті классикалық физикада бұлар өзара мүлде байланыссыз елестетілетін. "Уақыттың абсолюттілігінен, әсіресе, бірмезгілділіктің абсолюттілігінен бас тартқан соң бірден кеңістіктік-уақыттық түсініктің торт өлшемділігі байқалады", - деп жазды Эйнштейн. Кейінірек Минковскийдің осы түсінігі Эйнштейннің жалпы салыстырмалылық теориясының математикалық аппаратын жасауына септік тигізді.

Кеңістіктік-уақыттық континуум идеясы ішкі байланыстары бар қатынастар жүйесі болып табылатын тұтастық, нақтылық ең алдымен объективтік ақиқаттылыққа ие болады дейтін қағиданы растайды. Кеңістік пен уақыт осы тұтастықтың бір сәті ғана. Мұндай тұжырым тек салыстырмалылық теориясы үшін ғана емес, әрбір өзге теориялар үшін де ақиқат. Гегель ақиқат дегеніміз ерекшеден бөлек қаралатын жалпылықта емес, олардың диалектикалық бірлігінде екенін талай рет қайталап айтқан еді. Гегель бұл ойды бүкіл философиялық категорияларға ұдайы қолданып отырды.

...Эйнштейннің еңбегі тек электродинамиканың дамуындағы үлкен қиыншылықтарды ұтымды жеңгенінде ғана емес, ескіше ойлау стилін өзгерте отырып, кеңістік пен уақыт туралы түсінікке түбегейлі өзгеріс енгізуінде еді. Сондықтан да Эйнштейн аяқталған тұтас бір теория жасап, физикалық ойлаудағы жаңа бағыттың бастаушысы болды.

Диалектико-логические принципы и логика теории относительности//

Диалектико-логические принципы построения теории.

Алма-Ата. 1973. С. 178-214.

МАТЕМАТИКАНЫҢ ДАМУЫНДАҒЫ ДИАЛЕКТИКАЛЫҚ ҚАЙШЫЛЫҚТАР

Әбдімәлік НЫСАНБАЕВ

Математикалық танымдағы диалектикалық қайшылықтар мәселесіне философиялық әдебиеттерде осы кезге дейін қажетті көңіл бөлінбей келді. Ал ғылыми таным дамуының объективті логикасы сондай, математиканың философиялық қырларына қатысты кез келген шығармашылық жұмыста зерттеушілер бұл мәселемен үнемі бетпе-бет келеді. Бірақ қашанда ол автордың қандай логикалық-әдіснамалық ұстанымды қалағанына қарай, әрқилы тұрғыда шешіліп келді.

Бізді мынадай мәселе қызықтырады: математикадағы, математикалық танымдағы қайшылықтардың мағынасы туралы жағымды мәнде айтуға бола ма? Және егер болса, математикалық ойдың дамуындағы диалектикалық қайшылықтардың осы жағымды мағынасының мазмұны қандай?

Егер мәселеге математиктердің басым көпшілігі сүйенетін формалды-логикалық әдіснама тұрғысынан қарар болсақ, онда ол заңды нәрсе болып көрінеді. Математика және қайшылық... Осы сыйымсыз ұғымдар туралы бір ауқымда айтуға бола ма? Және ойлауда қайшылықтың болмауын мызғымас, іргелі заң деп есептейтін формалды логика да математикадағы қайшылықтың ықтималдығын толығымен теріске шығарады.

Формалды логикада қайшылық дегенде А& А түріндегі сөйлем ұғынылады, яғни кейбір А пікірдің конъюнкциясы мен оның А терістелуі түсініледі. Сәйкесінше қайшылықты математикалық теория, содан осындай қайшылық шығарып алуға болатын білім жүйесі болып табылады. "Сонда, - деп түйіндейді Н. Бурбаки, - кез келген теорема, осылайша барлық қызығушылықтан арылатын осы (қайшылықты. - Ә.Н.) теорияда бір мезетте әрі ақиқат, әрі жалған. Егер біз байқаусызда қайшылыққа тап келсек, онда біз ол пайда болған теорияны құнсыздандырмай, оны одан әрі өмір сүруге қалдыра алмаймыз".

Шындығында да, қайшылық теориясы, одан осы теорияның тілінде кез келген қорытындыны шығаруға болатындай болса, қызықсыз, мағынасыз, мазмұнсыз болып шығар еді. Осының нәтижесінде ол барлық объективті мазмұнын жоғалтады, өз объектісінің анықтамасын бейнелей алмағандықтан пәндік және танымдық мағынасынан айырылады. Бұл мағынада қайшылық шындығында математикада болмауы тиіс және субъект-математиктің ойлау әрекеті теорияны қайта қарауға және одан қайшылықты қуып шығуға бағытталуы тиіс. Мұнымен барлығы да келіседі және бұл жерде екі пікірдің болуы мүмкін емес.

Диалектикалық қайшылық туралы айтқанда, біз формалдық - логикалық қайшылықпен сипатталатын ой көрінісінің тілдік формасымен салыстырғанда анағүрлым кең әрі терең түсінікті ұғынамыз. Қайшылықты біз онда заттық нақтылықтың объективті заңдылықтарын тануға бағытталған ойдың (оның ішінде математикалық ойдың да) нақты және қажетті қозғалысы іске асатын логикалық (жалпы ортақ) форма ретінде қарастырамыз. Әңгіме тек бір қатынастағы және бір мағынадағы қайшылық туралы болып отыр. "Өзінің "өзіндік қозғалысындағы", оның шашыраңқы дамуындағы, оның тірі өміріндегі әлемнің барлық үдерістерін танудың шарты, - деп жазады В.И. Ленин, - оларды қарама-қарсылықтардың бірлігі ретінде тану болып табылады. Даму дегеніміз қарама-қарсылықтардың күресі" .

Ойлаудың логикалық формасы ретіндегі диалектикалық қайшылықтың ерекшелігі оның тілдік формада, жоғарыда айтылып кеткендей, қарама-қарсылықтардың конъюнкциясы ретінде көрініс табуымен сипатталады.

Сонымен, біздің түпкі логикалық-әдіснамалық ұстанымымыз қайшылықты логикалық форма ретінде де, ойлаудың тілдік-грамматикалық формасы ретінде де ажыратып түсінуімізбен білдіріледі. Қайшылықты бастапқы, диалектикалық-логикалық мағынада ойлаудың жалпы формасы ретінде теріске шығаратындықтан, мұндай айырмашылықты мойындамайтын формалды логикамен салыстырғанда, біз қайшылықтан қашпайтын боламыз, керісінше, біз оларды пікірдің қателігінің салдары болатын жерден емес, математикалық ойдың нақты, шешімін рационалды түрде табуды талап ететін айғақ болатын іздейтін боламыз. "Қайшылық ақиқаттың өлшемі болып табылады, ал қайшылықтың жоқтығы адасушылықтың өлшемі болып табылады". Ол ақиқаттың құрамына кіреді, оны объективті нақтылыққа бейімдейді және сонысымен тірі әрі өміршең етеді.

Қайшылықты біз ең алдымен математика дамуының объективті қиыншылықтары бар жерден іздейміз, өйткені дәл осы қиындықтар математикалық ғылымның "осу нүктелері" болып табылады және дәл осы "нүктелерде" математик-ғалымның ойлауы диалектика және таным теориясы ретінде ұғынылатын логиканың заңдары бойынша әрекет етеді. Қайшылық болса, әдетте, диалектиканың, диалектикалық логиканың өзегін құрайтыны белгілі және сондықтан ол математик-субъекттің аналогия іздеп, ойша эксперименттер мен болжамдар құрастырып, оларды түйіндеп, дәлелдеп және, ақырында оларға синтаксистік-қайшылықты емес форма кигізген кезіндегі оның белсенді шығармашылық әрекетінде өзінің логикалық ой қозғалысының негізгі формасы ретінде көрініс табады.

Нақты математикалық нәтижені, математикалық субъекттің рухани-теориялық әрекетінің өнімін заттандыру арқылы ғана, біз математиктің ойын жолай кездесетін барлық қайшылықтарды игере отырып, ақырғы нәтижеге әкелетін, эмпирикалық назардан жасырын жатқан сол категориялдық құрылымды қайта жаңғыртамыз.

Біз қайшылық математикалық танымның ұстыны, яғни қайшылық, онсыз математикалық нақтылықты пәндік зерттеу еш мүмкін болмайтын жалпы және қажетті логикалық форма болып табылады деп тұжырымдаймыз. Н.Бурбаки осылайша, математиканың дамуындағы қайшылықтың жағымды рөлін ашып береді: "Әрине, математика қайшылықтан ада деп түйіндеу тарихи тұрғыда дұрыс емес... математиканың ұстындарын тұтастай және оның жекелеген тармақтарын сыни тұрғыда қайта қараудың барлығы да әрқашан қайшылықтың пайда болуымен және оның шешілуімен сипатталатын ахуалмен қабат жүреді".

Математикалық танымдағы диалектикалық қайшылықтың дәл осы принципиалды, жалпылама сипатының формалды-логикалық әдіснаманы теріске шығаратынын ескеру қажет. Метафизикалық тұрғыда ойлайтын логик-формалист ұғымдарда толық емес, біржақты күйінде бейнеленетін ұғым мен нақтылық арасындағы қайшылықты мойындай алады. Оның түсінігіндегі нәрсенің жан-жақты бейнеленуі әрқайсысы жекелей алғанда қайшылықсыздықтың қоятын шарттарын қанағаттандыратын бейнеленудің біржақты абстрактылы формаларының механикалық жиынтығын ғана білдіреді. Дегенмен егер бұл жерде қайшылық туындаса (қандай да бір біржақты бейнеленулердің арасында), онда бұл логикалық қайшылық емес, өйткені оларды (қайшылықты абстрактылы полюстерді) әртүрлі қатынастары бойынша және әртүрлі уақыттары бойынша "ажыратуға" болады.

Осы метафизикалық қатарға математикалық аппарат арқылы кез келген объективті нақтылықтың, адамзаттық практика мен ойлаудың кез келген құбылысын толығымен сипаттап беруге болады деген позитивтік түсінікті де (математикаландыру үдерісінің, қазіргі ғылыми танымдағы кеңінен таралған сандық және математикалық әдістердің мәнін сыни бағалауға емес, қайта бағалауға сүйенетін) жатқызуға болады. Мұндай наразылықтың мүлдем дұрыс еместігін, негізсіздігін кезінде Гегель жақсы айтып кеткен болатын: "...егер сан (мөлшер) тікелей түсініктен алынар болса және ойлаумен бекітілмейтін болса, онда оның қолданылу аумағына қатысты қайта бағалануы және тіпті абсолюттік категорияға дейін асқақтатылуы әбден мүмкін. Пәндік аймағы математикалық санауға көнетін кез келген ғылымдарды дәл ғылымдар деп мойындаған кезде бұл шындығында да іске асып кетеді. Бұл жерде тағы да нақты идеяны пайымның біржақты және абстрактылы анықтамаларымен алмастыратын аңғал метафизика аңғарылады".

Әрине, егер формалды-логикалық әдіснаманың ұсынған тәсілімен объективті қайшылықтарды шешу мүмкін болса, онда бұл өте оңай әрі "үнемді" болар еді. Бірақ мәселе мынада болып түр: ұғым өзінің затына сәйкес болуы тиіс, ұғым өз затын лайықты жаңғыртуы керек, онсыз біздің олармен заттай-практикалық өзара әрекетіміз мүмкін емес. Және егер зат, объективті нақты тұтас зат өзінің болмысында өзара бірін-бірі терістеуші және өзара бір-біріне өтуші, қосылушы қырларын жаңғыртатын және дамытатын болса, онда ойлауда да бір қатынастағы және тек бір уақыттағы қайшылық ретінде нәрсенің қарама-қарсы анықтамаларының өзара әрекеті бейнеленуі тиіс. Бұл мағынадан алғанда математикалық таным да осыған саяды.

Зат пен ұғымның осындай сәйкестігіне қол жеткізу үшін математикке қайшылықтың ширығуы деп аталатынға, "материалдың қарсыласуын" игеру үдерісіндегі барлық өзінің рухани, интеллектуалдық күштерінің ширығуына төтеп беруге тура келеді. Қайшылықтың бұл ширығуы зерттелетін заттың объективті қайшылығының субъективті-психологиялық көрінісі болып табылады. Диалектикалық қайшылықты математикалық білімді талдауға қолданудың үлгісін өзінің "Математикалық қолжазбаларында" К.Маркс көрсетіп берді. "Капитал" және "Математикалық қолжазбалар" іштей өзара байланысты, өйткені оларда бір әдіснамалық тұжырымдама - диалектикалық логика жүзеге асқан. "Математикалық қолжазбаларда" дифференциалдық есептеу тәрізді күрделі де дамыған математикалық теорияның құрылуы біздің көз алдымызда күрделі диалектикалық үдеріс ретінде, әдісті құбылдыру жолымен бірқатар қайшылықтарды шешу үдерісі ретінде көрініс табады.

Марксизм классиктерінің математикада көңілдерін бұрған нәрсе, математиканың өзге ғылымдардан бұрын өз пәніне даму идеясын енгізгені болды. "Мұнда (яғни жоғары математикада. - Ә.Н.), - деп жазады Ф.Энгельс, - қатып қалған категориялар жібіді, математика тіпті алаңғасар шексіздік, абстрактылы мөлшер қатынастары сияқты мейлінше қарапайым қатынастар барынша диалектикалық кейіпке ие болған аймаққа аяқ басты және ол математиктерді әздерінің еркінен тыс және өздігінен диалектик болуға мәжбүрледі" (курсив біздікі. - Ә.Н.).

Математикалыққа айналған дайын білімді баяндаудың формалдық-логикалық қайшылықсыздығын абсолюттендіретін эмпирикалық әдіснаманың оның дамушы сипатын теріске шығаратынын ескерсек, Энгельстің айтқан бұл сөзі өте маңызды болып шығады. Бұл әдіснама дамуды (онда да таза эволюциялық үдеріс ретінде, метафизикалық мағынада) ғылым ретіндегі математиканы тек оның қалыптаса бастаған кезінде ғана мойындады. Алайда математикалық теорияның өз нәрсесінің имманентті, қайшылықты, дамушы сипатын мойындаудан формалды-логикалық әдіснама бас тартады.

Осылайша, формалды-логикалық әдіснама бойынша, математикалық ұғымдар мен теориялардың өзінде диалектика да, диалектикалық қайшылықтар да жоқ. Демек, диалектикалық заңдардың әрекеті таралмайтын адами танымның саласы да болады екен және сондықтан бұл заңдар өздерінің жалпы ортақтығын, сонымен бірге ғылыми таным ұстыны мен заң мәртебесінен де айырылады. "Бірақ, енді төменгі математиканың өзі де қайшылықтарға толып кетеді", - деп Ф.Энгельс дұрыс атап өтеді. Тек оларды көріп таба білу керек.

Бұл, өз кезегінде, субъект-математиктің бойында соған сәйкес дүниетанымның болуын ұйғарады. Шындығында, логика мен дүниетанымның байланысы, қорыта білу мен теоретиктің белгілі бір партиялық ұстанымының байланысы бір қарағаннан әлдеқайда маңыздырақ болып келеді.

Біз жоғарыда айтып кеткендей, математикадағы диалектикалық қайшылықтар мәселесі күрделі әрі аз зерттелген мәселелердің біріне жатқызылады. Математика формалды қайшылықсыздықтың ордасы деп саналып келді және әлі де солай есептелуде. Әрине, орныққан математикалық теория қайшылықсыз болуы тиіс, бірақ бұл қайшылықсыздықты даму үстіндегі математикалық білімге қатысты абсолюттендіру математикадағы қайшылықтың диалектикалық заңының әрекетін теріске шығаруға, сонымен қатар оның әмбебаптылығы мен жалпылығын да теріске шығаруға әкеледі. Осыдан мынадай сұрақ туындайды: өзінің ақиқаттылығының қажетті шарттарының бірі ретіндегі математикалық теорияның формалды қайшылықсыздығын қайшылықтың диалектикалық ұстынымен қалайша үйлесімді етуге болады деген сұрақ туындайды.

Егер біріншісі теориялық әрекеттің нәтижесіне (яғни теорияға айналған) қатысты болса, ал екіншісі оның шығу тегімен қоса алғандағы нәтижесіне (яғни, қалыптасушы және дамушы теорияға) қатысты болады. Дайын, орныққан білім қайшылықсыз болуы тиіс, өйткені ол бірқатар диалектикалық қайшылықтардың шешілу формасы болып табылады. Математикалық теорияның, оның ішінде математикалық білімнің құрылуы мен даму үдерісі нақтылықтың кеңістіктік-формалары мен сандық қатынастарды тану сапасында туындайтын терең диалектикалық қайшылықтарсыз мүлдем жүзеге аспайды. Қайшылықсыздық дегеніміз қандай да бір теорияның шеңберінде бірқатар қайшылықты қатынастардың шешімін табуының оқшау формасы және сондықтан ол тұтастай және даму үстіндегі ғылыми танымның өтпелі бір сәті ғана болып табылады.

Ол өз бойына өзара байланысты қайшылықтардың жиынтығын жасырады және жаңа теорияға өту барысында өзін алып тастайды.

Жекелеген диалектикалық ұстындарды бүкіл математикалық білімнің тарихи дамуынан аңғаруға болады, ал математикалық теория мен математикалық ұғымның өзінен аңғару мүмкін емес деген метафизикалық әдіснаманың тұжырымына келер болсақ, онда ол шындыққа жуыспайды. Оның үстіне бұл тұжырым тұтастай алғандағы бүкіл математиканың дамуы да, жекелеген математикалық ұғымның дамуы да түптеп келгенде жалпы әмбебаптық сипатқа ие болатын адамның заттай-практикалық әрекетінің белгілі бір заңдармен жүзеге асатынын жасырып қалады. Бүкіл математикалық білімнің жүйесі де сыртқы әлемді игерудің дәл осы тұтастай әрекетінің дамуымен қатар қозғалады.

Біз математиканы білімнің орныққан формалды-логикалы қайшылықсыз құрылымы ретінде емес, дамушы, өзінің қалыптасуында қиындықты бастан кешуші білім жүйесі ретінде қарастырамыз. Сондықтан, негізінен, нақтылықты танудың қайшылықтарына, парадокстарына аударамыз. Алайда заттық қайшылықтарды, парадокстарды, тек олар диалектикалық-логикалық, категориялы қайшылықтар ретінде түсінілгенде ғана ұғынылатындықтан, біз ең алдымен математикалық танымның іргесін, логикалық-әдіснамалық негізін құрайтын аса маңызды категорияларды талдауға тоқталамыз. Лайықсыз түрде білінетін қайшылықтар ретіндегі логикалық-әдіснамалық қайшылықтар білімді негіздеу мәселесімен байланыстағы танушы субъекттің белсенділігі нәтижесінде пайда болады. Парадоксалды және сондықтан мәселелі ахуалдардың эвристикалық құндылығы олардың бүкіл математикалық ойлаудың прогресіне ықпал ететіндігімен сипатталады.

Қазіргі математиканың негізгі қайшылығымен танысайық. Математикалық танымның қайшылықты құрылымын қарастыруды осы танымның алғышарттарына қатысты қайшылықтарды талдаудан бастау қажет тәрізді. Математиканың негізгі қайшылығының мәселесі математикалық нақтылықтың және осы пәннің танымдық әдістерінің, осы нақтылықтың, математиканың объектісін қалыптастырудың негізгі қайшылығының мәселесі болып табылады.

Математика қорытылған бейнелердің және абстрактылы объектілердің көмегімен объективті нақтылықтың белгілі бір қырын мейлінше толық бейнелейді және бұл адамның санасында нақты мөлшерлік қатынастар мен кеңістіктік формаларды барған сайын терең әрі анағүрлым толық жаңғыртатын бірқатар күрделі абстракциялар (бастапқы және туындаушы, оның ішінде көпсатылы және қорытушы абстракциялар) мен нақтылықты математикалық қарапайымдандырудың үдерісі ретінде жүзеге асады.

Субъект-математиктің ойлауындағы қайшылықтар (шынайы, ғылыми), бір жағынан, рухани-теориялық тәсілмен игерілетін объективті нақтылықтың сол бір сәтінің нақты, нәрселік қайшылығының, екінші жағынан, нәрсенің логикасы бойынша математиктің ойының қозғалысының қиындықтарын, яғни математикалық ойлаудың нақтыландырушы және жіктеуші әрекетінің объективті қайшылықтарының диалектикалық бейнесі болып табылады. Әрине, біртұтас қайшылықтың осы екі қырын бір-бірінен бөліп алуға және бір-біріне қарама-қарсы қоюға болмайды.

Басқа ешқандай ғылымда осы білімнің оның пәнімен (затымен) байланысы туралы мәселе дәл осы математикадағыдай, өткір қойылған емес және әртүрлі философиялық тұжырымдамалардың қызу пікірталасына айналған емес. Математика мен нақтылықтың арақатынасы туралы мәселе ғалымдарды ерте кезден-ақ қызықтырды: математиктің рәміздік әрекетінің тікелей нәрсесі түрінде көрінетін рәміздің артында қандай нақтылық бар деген сауалға жауап іздеуде.

Бұл сұрақ, бір қарағанда көрінгендегідей, соншалықты қарапайым емес. Дегенмен Маркске дейінгі философия оған сенімді жауап таба алған жоқ. Қазіргі буржуазиялық философия да бұл мәселенің алдында дәрменсіз болып салады.

Математиканың пайда болуы мен оның тарихи қалыптасуы адамның тікелей, сезімдік-заттық әрекетінің үдерісінде жүзеге асты және қоғамдық практиканың дамуы барысында объективті нақтылықтың кеңістіктік формалары мен мөлшерлік қатынастарды тануға деген қажеттілікке берген жауабы болды. Сондықтан математиканың қалыптасуының ертедегі кезеңдерінде оның жаратылысына қатысты ешқандай күмән болған жоқ. Алайда одан ары қарай ол барған сайын абстрактылы және қорытушы сипат алған сайын ал оның қоғамның заттық-практикалық әрекетімен байланысы бірте-бірте түйінделген сайып, идеалистік философия бұл үдерісті өз ыңғайына қарай пайдалана бастады.

Идеалистерге мейлінше тән тұжырым білімнің субъективтілігі мен математикалық танымның априорлығын дәлелдеуге саяды. Мысалы, жаратылыстаным мен математикаға деген интуиционист Л.Э.Бауэрдің көзқарастарын түйіндей отырып, А.Гейтинг былай деп жазады: "таза математика зерденің еркін жаратылысын білдіреді және өз-өзінде тәжірибелі айғақтармен еш қатынаста болмайды" .

Осыдан сұрақ туады: егер математика "зерденің еркін жаратылысы" болса және қайнары ретінде қоғамдық-тарихи практикадан бастау алмайтын болса, онымен "ешқандай қатынаста болмаса", онда ол қалайша объективті нақтылықты лайықты бейнелей алады деген сұрақ туындайды.

Бұл сұраққа идеалистік философия дұрыс жауап бере алмайды. Қазіргі идеалистер бұл айғақты қандай да бір тылсым себептермен, математикалық білімнің қандай да бір әуел бастапқы, априорлы сипатымен, оның имманенттік жаратылысы осындай деп түсіндіреді. Мұндай қисынды түрінде түсіндірмені "поповщинаға ұрыну" деп атайды.

Математикалық ой мен объективті нақтылықтың бірлігі туралы мәселе тек қазіргі заманғы буржуазиялық философтардың алдында ғана емес, Жаңа заман философтарының да алдында, рационализм мен эмпиризм алдында да өткір қойылды.

Ойлау мен болмыс бірлігінің жалпы логикалық мәселесін шешуде бүкіл Маркске дейінгі философияның шарасыз болғаны көпшілікке мәлім. Мысалы, аналитикалық геометрияның негізін қалаушы Декарт ойлау мен болмыстың өзара әрекет етуші және өзара бір-біріне өтуші қарама-қарсылықтар екенін түсінгенімен, осы өзара әрекет пен өзара бір-біріне етушілік жүзеге асатын нақтылықты, қайшылықтың үшінші мүшесін таба алмады. Нәтижесінде ол осы категорияларды ажырата бұзып, оларды бір-біріне тәуелсіз субстанциялар, екі абсолют деп жариялады. Қазіргі заманғы идеалистік философия да, XVII ғасырдағы Декарт сияқты математиканың объективті нақтылыққа сәйкестігінің себептерін трансценденттілік саласынан іздейді.

Тек маркстік философияда субъект пен объект диалектикасының жалпы гносеологиялық мәселесі дұрыс шешілгеннен кейін, математикалық танудың әдіснамасы үшін маңызды және негізгі болып саналатын математика мен нақтылықтың арақатынасы мәселесі ғылыми тұрғыда зерттелді, яғни математиканың негізгі қайшылығы зерттелді.

"Зерденің еркін жаратылысын білдіреді" деп дәріптелетін "таза", теориялық математика деп аталатын математиканың өмірі мен қызметі туралы түсінік, шын мәнінде нәрселерге деген тар кәсіби, эмпирикалық көзқарастан туындаған сағым. Бастапқыда көптеген математикалық пәндер ешқандай да практикалық қажеттіліктен туындамай, тек "таза" математиканың заңдарының әсерімен ғана пайда болды және дамыды деген пікір қалыптасады. Ал бірақ математика рухани қуат, қоғамдық-тарихи практиканың өнімі болып табылады. Және оның дамуы бұл қағиданы мүлдем теріске шығармайды, керісінше, басқа да нақты ғылымдардың да дамуы сияқты, оны толығымен қуаттайды.

Ғылымдардың дамуы, олардың қоғамдық-материалдық өндіріспен байланысы - күрделі диалектикалық үдеріс. Бастапқыда, ғылымдардың, оның ішінде, математиканың қалыптасуының ертедегі кезеңдерінде, оның әлі де болса жіктелмеген абстрактылы тұтастық күйінде синкреттік түзілім болған кезінде ғылымдардың жаратылысы мен заттық-практикалық сипаты туралы мәселе қойылған жоқ-тын. Алайда практика мен қоғамдық еңбек бөлінісінің дамуы адамның сезімдік-практикалық әрекетінен ғылымның бөлінуіне және оның еңбек бөлінісінің ерекше саласы ретінде қалыптасуына әкелді.

Бұл үдерістің әлеуметтік-тарихи түбірлерін қарастыра отырып, К. Маркс былай деп жазады: "Өндірістің рухани әлеуетінің өз ауқымын бір қырынан кеңейтетін себебі, оның басқа қырларда мүлдем жойылып кететіндігінен. Жекелеген жұмысшылардың жоғалтатын нәрсесі оларға қарсы капиталда шоғырланады. Еңбектің мануфактуралық бөлінісі өндірістің материалдық үдерісінің рухани әлеуеті жұмысшыларға бөтен меншік және олардың үстінен төніп тұрған күш ретінде қарсы тұруына әкеледі. Бөліністің бұл үдерісі капиталист жекелеген жұмысшыға қатысты қоғамдық еңбек үдерісінің еркі мен бірлігін білдіретін қарапайым кооперацияда басталады. Ол одан ары жұмысшыны меншіктегі жұмысшыға айналдыра отырып, оны азғындандыратын мануфактураға айналдырады. Ақырында ол ғылымды өндірістің дербес әлеуеті ретінде еңбектен бөліп алып, оны капиталға қызмет етуге мәжбүрлейтін ірі өнеркәсіпке айналады" .

Капитализм барысында ғылымның материалды өндіріспен байланысы бастапқы тікелей сипатынан айырылып, ғылым, теория жанама білім жүйесіне айналады.

Ғылым өндірістің буржуазиялық тәсілі негізінде пайда болады және осы түбірде оның бөлектенуі де (жаттануы) жүзеге асады.

Тікелей өндірушіден бөлектенген күйінде дербес күш ретінде материалды игіліктерді өндіру үдерісіне енеді. Ол енді өзінің мәніне қайшы келетін формасында өмір сүреді, бірақ, соған қарамастан, адамның біртұтас заттық-практикалық әрекетінің рухани әлеуеті ретінде өзінің негізгі функциясын атқара береді. Сондықтан ғылыми ұғымдар көбіне өңі айналған, бұрмаланған күйінде біртұтас еңбек үдерісінің қозғалысын бейнелейді.

Қоғамдық практиканың біртұтас жүйесіне деген келешегі мен бүтіндей көзқарасын жоғалтқан затқа құлдық ұратын сана үшін, қоғамдық еңбек бөлінісі жүйесінде күнелтетін индивид ретіндегі сыншыл ойлай алмайтын жекелеген математик үшін математика "таза математика" түрінде, "зерденің еркін жаратылысы" түрінде көрінеді. Осының өкілдерінің бірі "таза математикада зерде өзінің жеке еркін шығармашылығы мен қиялының жемістерімен істес болады; сан мен фигура ұғымдары "өзі үшін жеткілікті және өзінің жасаған объектісін" білдіреді және сондықтан ол "ерекше тәжірибеден және әлемнің нақты мазмұнынан тәуелсіз" мәнге ие болады деп жариялаған "жүйеқұраушы" Дюринг болып табылады .

Мұндай тұжырымдардың идеалистік мазмұнын ашып, сынай отырып, Ф. Энгельс былай деп жазады: "Таза математикада зерде өзінің жеке шығармашылығы мен қиялының жемістерімен істес болады деген түйін мүлдем дұрыс емес... Сан ұғымы да, фигура ұғымы да бастағы таза ойлаудан пайда болған жоқ, тек сыртқы әлемнен алынды. Белгілі бір формаға ие заттар өмір сүруі тиіс болды және бұл формалар алдымен фигура ұғымына келмес бұрын салыстыруға түсуі керек болатын. Таза математиканың объектісі нақты әлемнің мөлшерлік қатынастары мен кеңістіктік формалары, демек нақты материал болып табылады (курсив біздікі - Ә.Н.). Бұл материалдың шектен тыс абстрактылы формаға ие болатын айғағы оның тысқары әлемнен шыққандығын тек әлсіз ғана көлеңкелейді" . Математика ғылымының пәндік мазмұны осыменен сипатталады.

Сонымен, математика сыртқы әлемнен қиылып қалған, өз-өзінен оқшау мәнділік емес. Оның объектісі қоғамдық-тарихи практикамен белгіленген олардың нақты мазмұнына немқұрайды материалды нақтылықтың кеңістіктік формалары мен мөлшерлік қатынастары болып табылады. Бірақ математика объектісінің ерекшелігі сонда, зерттелетін объективті нақтылықтың формалары мен қатынастары субъект-математиктің алдында "таза күйінде" көрінуі тиіс. Бұл үшін "оларды өздерінің мазмұнынан мүлдем бөліп алу керек, оны бейтарап нәрсе ретінде бір шетте қалдыру керек; осы жолмен біз өлшемнен айырылған нүктелерді, сызықтарды, сызықтардың қалыңдықтары мен енін, әртүрлі а мен b, х пен у, тұрақты және айнымалы шамаларды... т.б. аламыз" .

Математика формалар мен қатынастарды олардың мазмұнынан, мөлшерді сападан толық ажыратқысы келеді, яғни практикалық тұрғыда мүмкін еместіні теориялық тұрғыда мүмкін еткісі келеді. Объективті нақтылықта форма мен мазмұн, мөлшер мен сапа бір бірінен ажырағысыз, олар диалектикалық бірлікте болады. Нағыз диалектикалық қайшылық орын алады (дәл сол бір қатынаста және бір уақытта): формалар мен қатынастарды математикалық зерттеу олар мазмұннан бөлінген кезде ғана мүмкін болады, бірақ сонымен бір мезгілде мұндай бөліністің болуы мүмкін емес, өйткені форма мен мазмұн ажырағысыз байланыста. Академик А.Д.Александров былай деп атап өтеді: "Алайда формалар мен қатынастар мазмұннан тыс өмір сүрмейді, математикалық формалар мен қатынастар мазмұнға абсолютті немқұрайды бола алмайды. Демек өз мәні бойынша осындай бөліністі іске асыруға ұмтылатын математика мүмкін емес нәрсені іске асыруға ұмтылады. Міне осының өзі математиканың мәніндегі тамыры терең қайшылық болып табылады. Бұл математикаға тән болып келетін танымның жалпы қайшылығының көрінісі болып табылады...

Шындыққа жақындаған сайын жақындай түсетін танымның сатыларында осы аталған қайшылықтың үнемі шешілуі мен қайта қалпына келуі таным дамуының өзегін құрайды" .

Бұл қайшылық түпкі мәніне тамырлаған және шектілік пен шексіздік, үздікті мен үздіксіздік және т.с.с. өзге туынды (негізгі емес) қайшылықтарды анықтайтын математикалық танымның негізгі қайшылығы болып табылады. Нақтылықты математикалық танудың табиғатын гносеологиялық және логикалық-әдіснамалық талдаудың негізгі қиындығы осы қайшылықта орналасқан. Шын мәнінде бұл мына мәселемен сәйкес келеді: дербес ғылым ретінде, қоғамдық еңбек бөлінісінің ерекше түрі ретінде математиканың болуы мүмкін бе, форманың мазмұннан ажыратылған күйіндегі ерекше әрекет ретінде математиканың болуы және оның объективті нақтылықпен байланысы болуы мүмкін бе?

Маман математика мына мәселе қызықтырады: эмпирикалық нақтылықта математиканың объектісінің, математикалық нақтылықтың мазмұнын құрайтын оның қасиеттері мен қатынастарын қалайша бөліп алуға болады деген сұрақ қызықтырады . Мұндай мүмкіндікті ол қандай да бір априорлы нақтылық ретінде қабылдайды.

Дегенмен де мөлшердің сападан, форманың мазмұннан айырылуы қалай және қай тұста, сондай-ақ математиканың объектісі қалай және қай тұста пайда болады? Мөлшер де тысқары, түсіріп алынған және немқұрайды болғанымен, сапа сияқты болмыстың анықтамасы. Мөлшерді заттың өзінен "ажыратып ала отырып", яғни затты оның мөлшерлік анықтамасынан айыра отырып, біз сонымен бір мезетте заттың өзін жоғалтып аламыз. Бірақ осылай "ажыратып алу" - бұл нақты айғақ. Алайда пайымдаушы гносеология тұрғысынан оны рационалды түсіндіру мүмкін емес. Шындығында да, біз өзіміздің алдымыздағы қандай да бір затты практикалық түрде де, ойша да құрамдас бөліктерге жіктеп тастай алмаймыз немесе форма мазмұннан, мөлшер сападан ажыратылатындай етіп анықтай алмаймыз. Сондықтан тікелей, эмпирикалық пайымдау бізге, мысал үшін айтар болсақ, өлшемі жоқ нүктенің математикалық ұғымын бере алмайды. "Нәрсенің кеңістіктік анықтамасын түзу, нүкте сияқты элементтерге бөліп тастаудың, - деп жазады профессор Л.К.Науменко - анализ тарапынан да, синтез тарапынан да эмпирикалық тұрғыда мәні жоқ. Шеңбер ауданының формуласының (Аг?) мазмұндық тұрғыдан мағынасы жоқ, өйткені мөлшерлік өлшемі аудан болып табылатын беткей сияқты мұндай эмпирикалық анықтама кесінділердің қандай да бір комбинациялары жолымен алынуы еш мүмкін емес".

Сонымен, қанша дегенмен осындай ажыратылыс жүзеге асқанымен, эмпирикалық, физикалық нақтылықта форманың мазмұннан, мөлшердің сападан ажыратылуы мүмкін емес болса, онда, әрине, бұл айғақ табиғатты пайымдау саласынан басқа, қандай да бір ерекше нақтылықта жүзеге асады. Бұл нақтылық математикалық нақтылық деп аталатынның дәл өзі болып табылады. Тек сонда ғана заттың мөлшерлік анықтамасын мөлшердің өзінен ажыратып алу, осы анықтаманы бейнеге, рәмізге ауыстыру және осы бейнелер және рәміздермен нақты өмір сүретін нәрсе ретінде қарым-қатынас жасау мүмкін болады.

Субъект-математиктің мақсатты жұмысында математиканың негізгі қайшылығы үнемі, перманентті түрде қойылады, шешіледі және қайта жаңғыртылады. "Шындыққа барған сайын жақындай түсетін танымның сатыларында, - деп жазады А.Д. Александров, - осы аталған қайшылықтың үнемі шешілуі мен қайта қалпына келуі таным (математикалық. -Ә.Н.) дамуының өзегін құрайды" . Математиканың бүкіл тарихын осы негізгі мәселенің тереңдетілуі мен нақтылануы, осы пәндік қайшылықтың үнемі қайта жаңғыртылуы ретінде қарастыруға болады.

Сапалы түрде әртектіні нақты бірегейлендіру, яғни математикалық таным логикасының мәнін құрайтын және айрықша математикалық нақтылықта жүзеге асатын мүлдем әртүрлі нәрселерді белгілі бір проекцияға теңестіру математикалық ұғымдарды одан ары құрастырудың, математикалық абстракцияларды түзудің алғышарттарын қалыптастырады. Бұл абстракциялар математиканың нақты объектілері болғаны сияқты, математика осылармен жұмыс істейді.

Пайымдаушы гносеология математикалық нақтылықтың табиғатын дұрыс түсіндіріп бере алмайды. Тек диалектикалық-материалистік гносеология математиканың негізгі қайшылығын логикалық, категориалдық формада жаңғырта отырып, оның орнығу жолдарын белгілейді, қайшылықтың шешілуі тиіс нақты аймақты анықтап, сонысымен математикалық нақтылықтың табиғатының рационалды түсіндірмесін береді. Оны ұғына келе, біз де нақтылықты математикалық танудың негізгі парадоксын шешеміз: абстрактылы объектілермен істес болған математик математикалық нақтылықтың тұйық шеңберінде қалайша осы шеңберден тысқа шығып кете алады, яғни объективті нақтылықпен толық сыйысатын математикалық нәтижелерге қалай ие болады.

Маркске дейінгі философияның осы парадоксты теориялық тұрғыда түсініп, шешуге тырысқан барлық ұмтылыстары, біз жоғарыда айтып кеткендей, жалпыланған жағымды жауап бере алмады. "Адамның ойлауы заттық ақиқатқа ие ме деген мәселе төңірегіндегі сұрақ, мүлдем теорияның сұрағы емес, бұл практикалық сұрақ. Практикада адам өзінің ақиқаттылығын, яғни нақтылық пен қуаттылығын, өз ойлауының нақтылығын дәлелдеуі тиіс. Практикадан оқшау кететін ойлаудың нақтылығы немесе нақты еместігі туралы пікірталас таза схоластикалық мәселе болып табылады" .

Егер біз оның шешімі үшін бастапқы логикалық-әдіснамалық ұстын ретінде практиканың маркстік ұстынын алар болсақ, онда математиканың негізгі қайшылығын рационалды түсінуге болады.

Объективті нақтылықтың мөлшерлік қатынастарын игеру жөніндегі қоғамның тек практикалық әрекетінде ғана математиканың негізгі қайшылығы шешіледі: санның сападан, форманың мазмұннан ажырауы орын алады. Тек адамның практикалық әрекетінде ғана математикалық нақтылық заттық мағынаға не болады. "Денелердің кеңістіктік формасы, олардың мөлшерлік анықтамасы өз бетінше өмір сүретін шындықтың бір ғана аймағы бар - бұл әлемді мөлшерлік қырынан игеруге бағытталған адамның практикалық әрекеті. Математика парадокстарының құпиясы да дәл осы әрекетте тасаланған" .

Субъектті гносеологиялық робинзон ретінде, қоғамдық қатынастар мен байланыстар жүйесінен жұлып алынған индивид ретінде түсіндіретін, ал шындықты субъективті емес, "объект формасында және пайымдау формасында" (К.Маркс) ұғынатын эмпирикалық әдіснама үшін математикалық нақтылық түсіндіруге келмейтін мистика күйінде көрінеді. Қоғамдық-тарихи практика ауқымынан жұлып алынған таным математикалық нақтылықтың дербестігі айғағымен бетпе-бет келгеннен кейін, жоғалып кетеді. Тікелей пайымдау, зат пен ұғымның арасында сезімдік корелляцияны бекіту, математикадан келтірген мысалда көзіміз жеткендей, көбіне мұндай корелляцияны орнықтыру мүмкін болмағандықтан да, ол нәрсенің нақтылығының өлшемі бола алмайды. Бұл үшін басқа өлшемдер қажет болады.

Эмпирикалық әдіснаманың ұсынған нақтылықты анықтаудың тікелей-сезімдік тәсілі тек қана эмпирияда, пайымдауда, нәрсені ешқандай өзгеріске ұшыратпай, "өзінде", өзінің мәнінде тануға болады деген қағидаға негізделеді. Алайда эмпирикалық әдіснаманың осы "іргелі қағидасының" өзі іс-әрекет пен қарым-қатынастың белгілі бір типінің сыншыл емес бейнеленуінің нәтижесі, заттық ойлаудың сағымы. Заттық ойлау капиталистік өндіріс тәсілінің дамуымен пайда болған заттық іс-әрекеттің бейнесі болып табылады. Әлемнің өзі оған заттардың өздерінің қатынасы болып көрінгендіктен, ол нақтылықты тек заттардың артынан, яғни заттанған, аяқталған, формаға енген заттардың артынан ғана көреді. Әрекеттің жеке үдерісі, заттың қалыптасу үдерісі оның көзіне түсе қоймайды және сондықтан нақтылық мәртебесіне ие бола қоймайды. Диалектикалық-логикалық әдіснама бойынша, заттың реалдылығы практикада адам дәлелдейді, оның табиғатқа деген белсенді-шығармашыл қатынасы дәлелдейді. Сондықтан да нақтылықты түсіну маркстік философияда заттылықпен шектелмейді. Заттардың қатынастары эмпирикалық әдіснаманың сыншыл емес тұрғыда елестететініндей, дербес мәнділік емес, осы қатынастарды қалыптастырған нәрселерінен бір де кем емес қоғамдағы адамдардың қатынастарынан туындайды. Тек заттай нәрселер ғана емес, идеалды нәрселер де реалды болуы мүмкін. Саяси экономиядағы баға, құн, математикадағы сан, фигура, шама, структура және т.б. осындай бола алады.

Математикалық нақтылық сарқылмас объективті нақтылықтың тек бір қырын ғана білдіреді. Ол объективті нақтылықтың жалпылама қимасы, бірақ объективті нақтылықтың барлық алуантүрлілігін тауысып қоймайтын, шектеулі қимасы.

Математикалық нақтылық математиктің әрекетінің тікелей пәні, бірақ объективті нақтылыққа қатынасында - бұл аралық логикалық білімнің жүйесі. Математиктің барлық қағидалары мен формулалары нақты, эмпирикалық объектілерге емес, теориялық, идеалдандырылған объектілерге жатады. Және де өлшемі жоқ математикалық нүкте сияқты объектілер табиғатта болмағанымен, бірақ оларды игерген субъект-математик бұл ұғымдармен таныс емес адамдармен салыстырғанда нәрселердің мәнін жақсырақ ұғынады. Бұл ұғымдар затты емес, сыртқы әлемді емес, функцияны, қатынастардың типін бейнелейді.

Математикада қатынастардың осы типін, функциясын өлшеу әрекеті білдіреді. Математика пәнінің пайда болу тарихы өлшеу формасында субъектінің объектіге деген белсенді, мақсатты практикалық қатынасынан басталады. Математик объективті нақтылықтың практикада белгіленген кесіндісін өзінің әрекетінің объектісіне айналдырады. Математика - бұл адамның заттай әрекетінің белгілі бір тегінің - өлшемдік әрекетінің теориялық, жүйелік, дедуктивті ұйымдасқан көрінісі. Өлшей отырып, біз "бір объектінің кеңістіктік формалары мен мөлшерлік анықтамаларын табиғи қасиеттері эталон, мөлшер, өлшенетін заттың формаға енуі түрінде көрінетін басқа бір объектіде білдіреміз. Эталонда форма тек қиялда ғана емес, жеке шынайы, практикалық өмір сүреді. Мұнда ол шындығында заттың өзінең айрықшаланған, нәрсе, зат түрінде көзге түседі. Эталонмен еркін айналыса отырып, адам нәрсенің кеңістіктік формасымен тек бөлінетіндей нәрсемен ғана емес, нақты бөлінген нәрсемен де практика жүзінде істес болады. Өлшеуіш-заттың табиғи қасиеттері оның өзінен айрықшаланатын заттың бейнесі қызметін атқарады.

...Өлшенетін заттың өзіне келер болсақ, онда ол бұл операцияда тек идеалды формада ғана білдіріле алады. Оның бұл идеалды болмысы заттай, бірақ ол тек әрекет үдерісінде ғана заттай болады" .

Объективті нақтылықтың қимасы ретіндегі математикалық нақтылықты бөліп алу абстрактылы-формалды әрекет үдерісінде - өлшеу, эталонмен (үлгімен) операциялар жасау барысыңда жүзеге асады. Өлшеу, осылайша, математикалық танымның нерізі және математикалық білімнің бастапқы бекеті болып табылады, Математиканың абстрактылы объектілері сыртқы әлемнің бейнелері ретінде ғана емес, заттық нақтылықтың практикалық бағыттағы іскер бейнесі болып табылатын математикалық нақтылық ауқымында да мән-мағынаға ие болады. Математикалық нақтылық онда "монистикалық математикалық ой қозғалыс табатын логикалық кеңістікті білдіреді".

Бұл логикалық кеңістікте ойлау адамның теориялық, идеалды түрде құбылған, практикалық әрекеті түрінде көрініс табады. Нәтижесінде эмпирикалық тұрғыда мазмұнсыз көрінетін нәрсе бұл әрекетте және осы нақтылықта мәнге ие болады. Сондықтан "...сызықтық бейне ретіндегі шеңбердің радиусы және қосөлшемді бейне ретіндегі оның ауданы олардың өз табиғатын тұлғасыздандыратын үшінші нәрсе формасында - олар өлшем бірлігі формасында, оны қолдану барысында олар енді радиус та, аудан да болып табылмай, тек санды ғана білдіретін формада білдірілгенде ғана өзара салыстырымды болып шығады" . Математикалық танымның қандай да бір кезеңінде осы таным үдерісіне кіріскен жекелеген математикалық субъект үшін, кәсіби математик үшін танымның алғышарттары туралы толғанудың қажеттілігі жоқ, олардың өзі де көзге түсе қоймайды. Математик бұл алғышарттарды олардың қоғамдық-тарихи шығу тегімен еш қызықпастан-ақ дайын мәліметтер ретінде алады. Ол қандай да бір априорлы мәнділік болып көрінетін математикалық нақтылыққа бірден "кіріп кетеді".

Формалды-логикалық әдіснама мөлшердің сан және шама ретіндегі тар мағынасынан шығады. Сондықтан қазіргі математиканың метрикалық емес қырлары, яғни сан мен шамаға теңгерілмейтін математикалық қатынастар ашылған кезде, объективті шындықтың мөлшерлік қатынастары мен кеңістіктік формалары туралы ғылым ретіндегі математиканың классикалық анықтамасын қайта қарауды ұсынушылар да табыла бастады. Математика тек мөлшер туралы ғылым болудан қалып, езінің зерттеу объектісін кеңейтіп, оған сапаны да енгізгендей болды.

Шындығында математикалық структуралар немесе алгебралық категориялар, сөздің тура мағынасында, ешқашан математиканың объекті болған емес және бола алмайды да. Математикалық нақтылықта бейнеленген математиканың объектісін заттық-практикалық әрекеттің барысында игерілетін әлемнің кеңістіктік формалары мен мөлшерлік қатынастары құрайды. Өз беттерімен алынған сандар мен фигуралар сияқты математикалық структуралар мен алгебраикалық категориялар мазмұндарынан айырылған символдар болып табылады.

Математика, біз жоғарыда айтып кеткендей, орныққан білім жүйесі ретінде, қатынастар арқылы, бірі арқылы бірі білдірілетін нәрсені тану үдерісі ретінде дамиды. Демек, оз пәнін игере отырып, әлемнің кеңістіктік формалары мен мөлшерлік қатынастар туралы біздің білімімізді кеңейте және тереңдете келе, математика өзінің ұғымдық, концептуалдық аппаратын, яғни таным құралын байытып жетілдіреді және осылар арқылы және олардың қатынасы арқылы өз пәніне жете алады. Математикалық структуралар немесе алгебралық категориялар, осылайша, объект емес, математикалық танымның құралы, нақты мөлшерлермен операциялар жасаудың құралы, нақты мөлшерлермен рәміздік әрекет етудің кестесі.

Математикалық шексіздіктің қайшылықты табиғатын ашуға көшейік. Осы берілген жағдайда математиканың негізгі қайшылығынан туындайтын математикалық танымның қайшылықтарын, оның ішінде шектілік пен шексіздік, үздіктілік пен үздіксіздік және т.б. қайшылықтарын қарастырамыз.

Бұл қайшылықтардың математиканың негізгі қайшылығынан туындайтыны туралы қай мағынада айтуға болады деген сұрақ туындайды. Математиканың негізгі қайшылығын шешу барысында біз іс жүзінде нәрсе анықтамаларының мөлшерлік мәнін ажыратып аламыз және оның үстіне бұл анықтамалықтардың (абстрактылы объекттер: сан, фигура, математикалық структура, алгебраикалық категория және т.б.) таңбалы символдық болмысы олардың математикалық болмысы болып табылады. Басқаша айтқанда, математиканың негізгі қайшылығын шешу кәсіби математикке өз әрекетінің пәнін зерттеуге мүмкіндік береді.

Математиктің символдық әрекеті адамның практикалық әрекетінің өңі айналған формасы болып табылады. Әрбір математикалық рәміз әлемнің мөлшерлік қырын игерудегі әрекеттің толық нақты пәндік қатынасын білдіреді, рәмізде осы әрекеттің белгілі бір кестесі тасаланған. Сондықтан математиктің әрекеті адамның заттай-практикалық әрекетінің жалпы заңдарына, яғни маркстік диалектиканың барлық заңдары мен ұстындарына және, ең алдымен, теориялық (математикалық) білімнің қалыптасуы мен дамуының жалпы ортақ ұстыны ретіндегі қайшылық ұстынына қажетті түрде бағынады.

Аталған қайшылықтар математиктің ойлауы танымдық әрекет үдерісінде міндетті түрде кездесетін қайшылықтардың қатарына жатады. Математик рефлексиясының назарына түсетін математикалық танымның дәл осы қайшылықтары туралы немістің ірі физик-теоретигі В.Гейзенберг былай дейді: "...тіпті ең дәл ғылымның, математиканың өзінде ішкі қайшылықтары бар ұғымдарды қолдану жойылып кетпейді. Мысалы, шексіздік ұғымының қайшылықтарға әкелетіні жақсы мәлім, алайда бұл ұғымдарсыз математиканың аса маңызды тарауларын қалыптастыру мүмкін емес болар еді".

В.Гейзенбергтің бұл тұжырымында объективті нақтылықты математикалық танудағы қайшылықтарды жоюдың мүмкін еместігі туралы, бұл қайшылықтардың математикалық ұғымдарға имманенттілігі туралы және математиканың дамуындағы қайшылықтардың ынталандырушы рөлі туралы ой тамаша берілген. Қайшылықтар математикалық ұғымдардың даму үдерісіндегі объективті қиындықтар ретінде, пәндік қайшылықтарды шешудің перманентті үдерісі ретінде стихиялық диалектикалық тұрғыда ұғынылады.

Бұл таң қалатын да нәрсе емес, өйткені математиканың объективті дамуы ғалымдарды диалектикалық түйіндерге қажетті түрде әкеледі. Теориядағы қайшылықтармен бетпе-бет келіп, оларды ұғымдардың ішкі, имманентті қайшылықтарының көрінісі ретінде түсініп, зерттеуші математикалық теорияның негіздеріне назар аударады. Бұл жағдайда ол әдіснамашы ретінде көрінеді. Оның негіздерін талдаудың табыстылығы математиктің саналы түрде ұстанған логикалық-әдіснамалық ұстанымына тәуелді болады.

Математикалық шексіздік ұғымының қайшылықты табиғатын қарастыруға назар аударайық. Математика өмір сүргелі бері шексіздік мәселесі ғылыми танымның ең күрделі логикалық-әдіснамалық мәселелерінің бірі болып келеді және солай болып қалып отыр. "Математика, - деп жазады Г.Вейль, - бұл шексіздік туралы ғылым. Гректердің ұлы жетістігі шектілік пен шексіздіктің шеткі қарама-қарсылығын нақтылықты танудың қуатты құралына аударуымен сипатталды... Бұл екі шеткерілік және оны игеруге ұмтылу гректер үшін танымның қозғаушы күшіне айналды. Бірақ, қашанда, ойдағы қалаулы синтезге қол жетті деген кезде, сол баяғы қайшылық одан ары тереңдетілген күйінде қайтадан қалқып шыға берді. Бұл қайшылық біздің бүгінгі күнімізге дейінгі теориялық танып дамуының барысын айқындады(курсив біздікі. - Ә.Н.)

Шексіздік мәселесі қазіргі математиканың негізгі ұғымдарының бірі болып табылады. Ол қарапайым пікірталастардан бастап, іргелі қағидаларға, тұтас теорияларға дейін, барлық жерді қамтып, бүкіл математикалық ғылымның тұла бойын алып тұрғандай көрінеді. Сондықтан да көпшілік теориясы бойынша танымал мамандар болып саналатын А.Френкель мен И.Бар-Хиллелдің математикадағы шексіздік ұғымының маңызы жөніндегі мына тұжырымы кездейсоқ айтылған нәрсе емес: "...барлық басқа ғылымдармен салыстырғанда, математика үшін бұл ұғымның өмірлік қажеттілігі соншалық, шексіздікке қатынасы жоқ математикалық айғақтардың орасан зор бөлігі мейлінше тривиалды көрінеді" . Ол математикалық ғылымның мәнін бейнелейтін оның негізгі, іргелі, торапты ұғымы болып табылады. Сондықтан математиканы көпшілігі шексіздік туралы ғылым ретінде айқындайды.

Шындығында, математика үшін шексіздік ұғымы аса маңызды мәнге ие. Егер де қандай да бір жолмен математикадан осы ұғымды алып тастар болса, онда ол өзінің бұл күйінде теориялық, ғылыми мәнінен толығымен айырылып, бір-біріне немқұрайды, өз табиғаттары бойынша шектеулі, эмпирикалық айғақтардың механикалық жиынтығына айналып, өзінің өмір сүруін тоқтатар еді. Математика бұл жағдайда Ежелгі Мысыр мен Бабылдағы кейпіне қайта ие болар еді. Шектілік пен шексіздіктің шеткі қарама-қарсылығын нақтылықты танудың қуатты құралына аударған кездегі, оның жалпы, шексіз табиғатындағы жалқы, айрықша нәрсені тану "танымның итермелеуші күшіне" айналған кездегі ежелгі гректердің оған шексіздік ұғымын енгізгеннен кейін ғана, тек сонда ғана математика сөздің шын мағынасында теориялық ғылымға айналды, ғылыми теория мәртебесіне ие болды.

Шексіздік осылайша, математикалық танымның іргелі, жымдастырушы, негіз құраушы ұғымына, математикалық ойлаудың ұстынына айналады.

Шексіздік идеясының рөлі тұтастай алғанда математикалық білімнің, ішінара Кантордың көптік идеясының қалыптасуы мен дамуында орасан күшті болды. Ол математикалық ойлаудың негізгі элементтерінің бірі қызметін атқарады. Бұл жөнінде Г.Вейль былай деп жазады: "Математика шексіздік туралы ғылым деп аталды, шындығында да математика оз жаратылысы бойынша шексіздікке жатқызылатын мәселелерді шешуге септігін тигізетін соңғы шектеулі конструкцияларды ойлап тапты. Оның күшінің өзі осында" .

Шексіздік идеясының математикаға енуі оның қолданылу аясын кеңейтті және маңызды теориялық нәтижелер алуға мүмкіндік берді. Математикалық танымның шектіліктен шексіздікке өтуінің ірі қадам және төңкерісшіл болғаны соншалық, формалды-логикалық әдіснаманың белгілі ұстындары мен заңдары қайта қарастырылды. Тіпті шексіздіктің "шектеулі" формасы ретіндегі өзекті шексіздіктің өзі үшіншісі болмау заңының шексіз көпшіліктерді зерттеу саласында қолданылмайтынын көрсетіп береді. "Өзекті шексіздік идеясының нақты көрінісі, - деп атап өтеді көрнекті кеңес ғалымы П.С. Новиков, -шектілік саласында барынша күмәнсіз саналатын кейбір логикалық ұстындардың шексіздікке таралуымен сипатталады. Мұндай ұстындардың бірі, мысалы, үшіншісі болмаудың белгілі заңы" .

Жиын теориясы шексіздіктің мәніне бойлауға мүмкіндік береді. Д.Гилберттің тұжырымдауынша, тіпті "шексіздіктің жалғыз симфониясы - математикалық анализ -шексіздікті сипаттау мен түсіндіріп беруге дәрменсіз болып шықты. Шексіздіктің мәніне анағұрлым терең бойлауға... ойлаудың жалпыфилософиялық тәсілдеріне жақын және шексіздікке қатысты мәселелердің бүкіл кешенін жаңа деңгейде қайта жаңғыртуға шамасы келетін пән мүмкіндік береді. Бұл пән жиын теориясы болып табылады" (курсив біздікі - Ә.Н.)

Кантордың жиын теориясының дамуы зор математикалық табыстарға әкелді. Көптеген математиктер өз уақтысында "анализдің ғаламат ғимараты өзінің барлық бөліктерінде берік баяндалып және қатаң негізделе отырып, алынбас қамал сипатына ие болды" деп сендіріп еді . Алайда жиын теориясында аңғарылған парадокстары түбегейлі негізделген және тұйықталған теориялық жүйе ретіндегі классикалық математика туралы түсініктерді бұзды. Диалектикалық қайшылықтардың туындауы мен шешілуі түптеп келгенде қайшылықты емес математикалық теориялардың бекітілуі мен синтезі үдерісінің негізіне жатады.

Қайшылықты емес деп құрылған жиын теориясының формалды ғимараты, шын мәнінде, сенімді емес әрі осал болып шықты. Сондықтан арифметика да, жиын теориясы да және т.с.с. математикалық білімнің дамушы жүйесінің сенімді іргетасы бола алмайды, өйткені математиканың негіздері уақыттың функциясын білдіреді. Математика білімнің дамушы жүйесі болғандықтан, оның негіздері де соған ұқсас болуы керек. Тек сонда ғана дамушы базис дамушы математикалық қондырғының берік негізі бола алады. "Математиканың шекара бөліктерінде пайда болған қайшылықтарын, - деп жазады белгілі интуционист Г.Вейль, - бүкіл осы ғылымның кейбір кемшіліктерінің белгісі деп қарастыру қажет, бұл қайшылықтарда сырттай математикалық ғимараттың жарқырай және мызғымастай кейпімен жасырынған, бірақ бүкіл құрылыс іргетасының ішкі осалдығы ашық көрініс табады".

Г.Вейльдің жазып отырған, жиын теориясының ашқан логикалық-семантикалық парадокстарымен байланысты туындаған математика негіздерінің жаңа дағдарысы классикалық математиканың формалды-логикалық негіздерінің дағдарысы, яғни бар жиынтығында классикалық математиканы құрайтын формалды-логикалық ұстындардың (үшіншісі болмау ұстыны, бүтіннің бөлшектен үлкен болу ұстыны және т.б.) жүйесі ретіндегі теорияның негіздерін бұрынғысынша түсінудің дағдарысы болды.

Қазіргі математиканың негіздеріндегі бұл дағдарыстық ахуал осы ғылымның логикалық-әдіснамалық мәселелерін жалаңаштады. Осылайша математикада шектілік пен шексіздіктің көне қайшылығы жаңадан қайта пайда болды. Сонымен қатар бұл жағдай математиканың формалды-логикалық негіздерінде дағдарыстық ахуалдарды игеру ұмтылысы ретінде пайда болып отырған логицизмнің, формализмнің және интуиционизмнің әртүрлі тұжырымдамаларындағы шексіздік ұғымын әрқилы түсіндірумен байланысты болды.

Математикалық пайымдар мен құрылғыларда өзекті шексіздікті қолдануға тыйым салудан көрініс табатын өзекті және әлеуетті шексіздік ретіндегі математикалық танымды идеалдандыруға деген математиканы негіздеудің конструктивті бағдарламасының іс-әрекеттік тәсілі мейлінше жақсы таныс. Конструктивнстердің есептеуінше, өзекті шексіздіктің абстракциясы объективті нақтылықпен сезімдік корреляция жасалмайтын "шектен тыс идеалдандыру" болып табылады, сондықтан бұл абстракция және жалпы жиын теориясы (өзекті шексіздіктің кеңейтілген ұғымы ретіндегі) математикалық танымның сенімді негізі бола алмайды.

Көріп отырғанымыздай, бұл енді, түптеп келгенде заттық әрекетті қайта жаңғыртатын математикалық нақтылықтың табиғатымен және оның құрылысымен байланысты әдіснамалық мәселе болып табылады және оған деген тәсіл де соған сәйкес болуы тиіс. Математикалық шексіздікті талдауда мұндай мәселелер өте көп, сондықтан осы іргелі ұғымда оның математикалық қырларының өзін логикалық-әдіснамалық қырларынан ажырата білу маңызды. Дегенмен де математикалық шексіздік ұғымының мәні туралы мәселеде Д. Гильберттің мына тұжырымы орынды: "шексіздіктің мәнін түбегейлі айқындау арнайы ғылымдардың тар мүдделерінің шеңберінен тысқа шығып кетеді және, оның үстіне, ол адамзат ақыл-ойының өзінің абыройы үшін қажет нәрсеге айналды. Ежелден бері адамзат ойын шексіздік туралы мәселеден басқа ешқандай сұрақ соншалықты терең толғандырған емес; шексіздіктің санаға сергітуші және жемісті әсер еткені соншалық, қандай да бір басқа еш идеяның ықпалы осыншалықты болған емес, бірақ ешқандай басқа ұғым, дәл осы шексіздік сияқты соншама терең түсіндіруді қажет етпейді" .

Шын мәнінде, математикалық шексіздіктің мәні туралы мәселе тек математикалық мәселеге ғана емес, логикалық-гносеологиялық мәселелерге де қатысты. Шексіздік идеясы, біз айтып кеткендей, бүкіл математикалық ойлаудың аса маңызды элементтерінің бірі болып табылады. Бірақ мынадай сұрақ туындайды: тек математикалық құралдардың көмегімен ғана негізінде шексіздік идеясы жатқан әдістердің өзінің шынайылығы мәселесін шешуге, осы әдістердің қолданылу шекарасын (және, демек, шексіздік идеясын да) анықтауға және т.б. бола ма?

Мұндай мәселелерді таза математикалық әдістермен шешудің, осындай логиканың қолданудың дұрыс еместігі сияқты, мүмкін емес. Олардың шешімі философияның, марксизмнің таным теориясына қатысты. Осындай әдіснамалық мәселе толғандыратын ғалым-теоретикке келсек, танымал философ М.И.Баканидзенің мына тұжырымы орынды: "теоретик бір мезетте екі кейіпте көрінеді: өз ғылымының өкілі ретінде және философияның өкілі, яғни адамзат тегінің тәжірибесінің өкілі ретіндегі кейіпте көрінеді. Және оның осы мәселені шешуі, басым көпшілігінде, оның философиялық және логикалық мәдениетіне, оның оз ғылымының жеке тәжірибесін адамзат тәжірибесімен дұрыс байланыстыра білгеніне, өзінің кәсіби шектеулілігін қаншалықты нақты игеріп, материалистік диалектикада бейнеленген қорытушы және таза формасындағы болмыстың әмбебап логикасына сәйкес әмбебап әрекет ете алатындығына тәуелді болып келеді".

Математикалық шексіздік туралы мәселе әдіснамалық, философиялық тәсілді, яғни математикалық ғылымның арнайы тәжірибесін материалистік диалектиканың логикалық категориялары бейнелейтін адамзаттың жалпы тәжірибесімен жымдастыра білетін талдауды қажет етеді.

Математикалық шексіздіктің мәні мәселесін шешуге деген неопозитивизмнің, неокантиандықтың әртүрлі мектептерінің және қазіргі буржуазиялық философияның басқа да ағымдарының ұмтылыстары ең алдымен олардың логикалық-гносеологиялық ұстанымдарының лайықсыздығынан іске аспай жатты. Тек математикалық шексіздік мәселесін диалектикалық-логикалық, категориялы талдау ғана, біздің кәміл сеніміміз бойынша, бұл күрделі де қиын мәселенің мәнін ашуға қабілетті.

Идеалистік философияға сәйкес, математикалық шексіздік субъективтік-психологиялық феноменді, кез келген тәжірибелік бастау мен мазмұннан ада ақыл-оймен айналысушылықты, абстракцияны білдіреді. Осылайша, мысалы, неокантшыл Э.Кассирер шексіздікті мүлдем объективті нақтылықты айқындау емес, сананың абстракциялық әрекетінің нәтижесі деп есептейді. Ол былай деп атап көрсетеді: "...үздіксіздік пен шексіздік мүлдем кеңістіктік сезімде беріліп қоймайды, біз оған оларды таңып қойған идеалды толықтауыштарға сүйенеді".

Осындай идеалистік сағымдардың гносеологиялық түбірлерін аша отырып, Ф.Энгельс "Табиғат диалектикасында" былай деп жазады: "Жердің механикасы үшін Жердің массасы шексіз үлкен болады; астрономияда жерлік массалар мен соған сәйкес метеориттер шексіз азшылықтар түрінде көрінеді; дәл сол сияқты ол үшін күн жүйесі планеталарының массалары мен қашықтықтары жойылып кетеді, тек астрономия ғана таяудағы мызғымас жұлдыздардың шегінен шыға отырып, біздің күн жүйеміздің құрылысын зерттей бастайды. Бірақ математика өзінің таза математика деп аталатынын абстракцияның алынбас қамалына енісімен, шексіздік қандай да бір құпия нәрсеге айналады да, әдетте, анализдегі операцияларда қолданылатын тәсіл кез келген тәжірибе мен кез келген мағынаға қайшы келетін қандай да бір түсініксіз нәрсеге айнала бастайды" .

Математикалық шексіздіктің табиғатына деген идеалистік көзқарас субъект-математиктің осы ұғыммен әрекетінің тәсілін әдіснамасының (немесе әдіснамашы ретінде көрінетін теоретиктің) сыншыл тұрғыда пайымдамауынан пайда болады. Математиканың арнайы, жеке тәжірибесін философияның жалпы тәжірибесімен дұрыс жымдастырмаудың нәтижесіндегі ғылыми философиялық ұстанымның салдарынан шексіздіктің тек ойлау формасы ретіндегі ғана түсінігі туындайды.

Іс жүзінде математикалық шексіздік абстракциясы заттық мазмұнға толы, ол объективті нақтылықтың мейлінше айқын формаларын бейнелейді. "Математикалық шексіздік, - деп жазады Ф.Энгельс, - бейсаналы түрде болса да, нақтылықтан алынған және сондықтан да ол өз-өзінен емес, математикалық абстракциядан емес, тек нақтылықтан ғана түсіндіріледі. Ал біз нақтылықты... сондай-ақ шексіздіктің математикалық қатынастары алынған нақты қатынастар саласын осы бағытта зерттеген кезімізде және тіпті сол математикалық тәсілге ұқсас нәрсеге табиғатта ұшырассақ та, солардың арқасында бұл қатынас әрекеттен көрінеді". Математикалық шексіздік ұғымының заттық мазмұны да осыдан көрінеді.

Қазіргі математиканың дамуы сонымен бір мезетте шексіздік ұғымының дамуын білдіреді. Бірақ бұл дамуды іш пыстырарлық, бірсыдырғы ұлғаюшы сызық ретінде бейнелеу мүмкін емес, күрделі диалектикалық үдеріс болып табылады. Ол шексіздіктің табиғатын танудың қайшылықты қозғалысы мен өмір сүрудің бұрынғы формаларын диалектикалық терістеу жолымен жүзеге асады. Математикалық шексіздік өз құрылымындағы қайшылықтар мен антиномияларды ашу және шешу жолымен дамиды. Және математиканың дамуындағы дағдарыстар математикалық шексіздіктің құрылымындағы антиномиялар мен қайшылықтарды табудан басқа ештеңе де емес.

Қазіргі математика өзінің дамуында шексіздік саласына қатысты зерттеудің үш жаңа объектілерінің ашылуымен байланысты оның философиялық және логикалық негіздерінің үш дағдарысын біледі:

1) антикалық математиканың негіздерінің бірінші дағдарысы өлшенбейтін кесінділердің ашылуының салдары болды;

2) жаңа замандық математика негіздерінің екінші дағдарысы шексіз азшылықтарды тереңдетіп талдаудың қажеттілігімен байланысты болды;

3) математика негіздерінің XIX ғасырдың аяғы мен XX ғасырдың басындағы үшінші дағдарысы жиын теориясының логикалық-семантикалық апардокстарының табылуы нәтижесінде пайда болды.

Бұл тығыз байланысты іргелі жаңалықтар ескі математикалық ұстындардың, ұғымдар мен заңдардың күрт қирауына және сапалы түрде жаңа теориялардың, идеялар мен ұстындардың пайда болуына әкелді.

Математикалық танымның дамуындағы әрбір дағдарыс математика негіздерінің өз заманы үшін іргелі деп саналатын мәселелерді алға тартты. Мысалы, бірінші дағдарыс "ештеңе" мәселесін қойды, екіншісі - үздіксіздік мәселесін, ал үшінші дағдарыс шексіз жиындардың өмір сүру мәселесін көтерді. Барлық аталған мәселелер шексіздік идеясымен тығыз байланысты және дәл солардың төңірегінде күні бүгінге дейін созылып келе жатқан өткір философиялық пікірталастар тұтанды.

Бірінші дағдарысты кезінде математикалық білімді түбірімен қайта ұйымдастырған Евдокстің пропорция теориясының арқасында ежелгі гректер шешті. Коши мен Вейерштрасстың шектер теориясы екінші логикалық-әдіснамалық дағдарысты игеруге септігін тигізіп, бүкіл математиканың одан ары дамуына ықпал етті. Алайда қазірде үшінші дағдарысты түбегейлі жоюға мүмкіндік беретін логикалық-математикалық аппарат әзірше дайындалған жоқ.

Жиын теориясының парадокстарын шешу үшін өз уақытында математикалық білімді негіздеудің өзара бәсекелес бағдарламалары - логицизм, формализм және интуиционизм құрылған болатын. Сол уақыттан бері математиканың негіздерін шұғыл зерттеу басталды. Математиктер осы бағыттарды талдаудан туындайтын логикалық-гносеологиялық түйіндерге үлкен қызығушылық танытты.

Және математиканы негіздеудің аталған бағдарламаларында жиын теориясының парадокстары ішінара жойылғанымен, алайда оларды шешудің бұл тәсілдері осыған ұқсас парадокстардың қайта туындамайтынына кепілдік бере алмайды. Қазіргі уақытта логикалық-семантикалық парадокстарды диалектикалық тұрғыда шешетіндей математикалық теория әлі күнге жоқ, яғни соның көмегімен бұл парадокстарды түсіндіруге болатындай логикалық-математикалық аппарат жоқ болып отыр.

Логикалық-әдіснамалық тұрғыдан алғанда, математиканы негіздеудің аталған абстрактылы бағдарламаларының кез келгені нақтылықты тұтастай және қайшылықты математикалық танудың тек бір қырын ғана (логикалық, формалды немесе интуитивті) абсолюттендіреді және оны қарама-қарсы қырынан ажыратып тастайды. Шектілік пен шексіздіктің, интуитивті мен логикалықтың, формалды мен мазмұндының және т.б. диалектикалық бірлігі математикалық білімнің дамушы жүйесінің әдіснамалық негізі болып табылады.

Жоғарыда аталған пайымдаушы бағдарламалардың кез келгені дамушы классикалық математиканы түбегейлі метафизикалық негіздеудің утопиялық (қияли) міндетін қойды. Алайда математиканың негіздерін қатаң формалды-логикалық жүйеге теңгеруге болмайды, олар уақыттың функциясын білдіреді, өйткені математикалық білімнің нақты мазмұнының дамуы ескі тәсілдерді жаңғырту мен білімнің жаңа мазмұнына лайықты жаңа әрі епті тәсілдерді қалыптастыруды білдіреді.

Нақты тұтастықтың бір қырын ғана асыра дәріптеп, оның екінші, қарама-қарсы қырын назардан тыс қалдырып қайшылықты шешу мүмкін емес. Керісінше, ол одан сайын шиеленісе түседі және одан да зор шығармашылық күшпен өзінің шешімін табу қажеттілігіне қарай мәжбүрлейді. Математикалық шексіздіктің қайшылығы, егер бейнелеп айтар болсақ, математиканы негіздеудің қайшылықты емес жүйелерінің әртүрлі бұрыштарынан сығалап қарап тұрады және математиктердің оларды көзден тасалауға тырысқан қулықтарына қарамастан, өзінің өмірде бар екендіктерін еске салып тұрады. "Осы қайшылықты шешу үшін, жоғарғы және төменгі математиканы өзара бітістіру үшін... және шексіздік математикасының бастапқы бекетін, әдісі мен нәтижелерін рационалды түсіндіру үшін, - деп жазады Ф.Энгельс, - математиктердің жүгінетін бейшара қулықтарынан, айлаларынан және амалсыз шарғыларынан асқан күлкілі нәрсе жоқ" (курсив біздікі - Ә.Н.) Энгельстің бұл сөздері математика негіздерінің екінші дағдарысына қатысты айтылғанымен, қашанда мейлінше орынды болып келеді.

...Қазіргі математиканың конструктивтік бағытын математиканы "алгоритм" ұғымының негізінде құруға ұмтылу ретінде қарастыруға болады. Бұл тұрғыдан алғанда классикалық немесе теориялық-жиындық математика түбегейлі басқа, табиғаты бойынша алгоритмдік емес, "жиын" ұғымына негізделіп құруды білдіреді. Г.С.Цейтиннің, И.Д.Заславскийдің, Н.А.Шаниннің дұрыс атап көрсеткеніндей, "конструктивті математикада алгоритм ұғымы (туындайтын жиын ұғымымен бірге) әралуан математикалық ұғымдардың тармақталған сатысын қалыптастырудың негізі болып табылады, яғни классикалық математиканың ұғымдарын қалыптастыруда жиын мен класс ұғымдары қандай рөл атқарса, бұл да сондай іргелі рөл атқарады" .

Танымның іс-әрекеттік қырын білдіретін конструктивтік математика классикалық математикадан едәуір айрықшаланады. "Конструктивтік математика, - деп жазады А.А.Марков, - конструктивті үдерістер туралы, осындай үдерістерді іске асыруға деген біздің қабілеттеріміз туралы және олардың нәтижелері - конструктивтік объектілер туралы абстрактылы, пайымдаушы ғылым ретінде қысқаша сипаттала алады" . Қалай болғанда да субъект-объекттік қатынастарға негізделген екі бағыт та нақтылықтың мөлшерлік қатынастарын зерттейтін математикалық теорияларды құрайды. Бірақ оларда идеалдандыру үлгілері, абстрактылық объектілердің типтері, математикалық өмір сүрудің өлшемдері, математикалық теорияларды құру мен негіздеудің әдістері сапалы түрде ерекшеленеді. Дегенмен дамушы математикалық білімдер жүйесінде классикалық және конструктивтік тұжырымдар арасында бірдей тепе-тең элементтер болады, олардың эвриетикалық өзара әрекеті үнемі жүзеге асып отырады және жаңа білімнің пайда болуына ықпал ететіндей олардың қайшылықты кездесулері болып тұрады. Сондықтан математика құрылымында осы математикалық теориялардың қайшылықты өзара қатынастары мен өзара ықпалдарының келешегі бар.

Конструктивтік математика ұғымдарының жүйесі оны шындыққа жақын етеді, оған әралуан құбылыстарды қамтуға және оларды классикалық математикамен салыстырғанда сұлбаны аз қолданып зерттеуге мүмкіндік береді. Ол классикалық математикалық теориялармен салыстырғанда теория мен практиканың қажеттіліктері арасындағы байланысы жанама түрден гөрі анағұрлым көрнекі әрі берік болып келетін математикалық теориялар құруға бағытталған. Осының өзі конструктивистерді классикалық математика мен оның негіздеріне сыни көзқараспен қарауға мәжбүрлейді.

А.А.Марков пен оның шәкірттері дамытқан конструктивті математика қазіргі математиканың ұғымдық аппаратын одан ары дамытуда және оның логикалық-гносеологиялық мәселелерін шешуде үлкен табыстарға жетті. Сондықтан математикалық логика мен жиын теориясының парадокстарын игерудің ұмтылыстарының және математиканы негіздеудің конструктивтік бағытының келешегі жарқын көрінеді. Жиынның конструктивті теориясы классикалық теориядан айрықшаланады, өйткені оның негізіне конструктивтілік ұғымы жатады, оның логикалық аппараты қызметін классикалық емес, конструктивті логика атқарады, онда потенциалды іске асырылатын абстракциясы қолданыс табады. Конструктивтік математикада жиын ұғымы "бір өлшемді шарт" мағынасында қолданылады. Бұл теорияның пәндік саласына тек бірөлшемді формулалардың көмегімен анықталатын жиындар ғана кіріп қоймай, туындаған жиындардың да енетінін ескеру қажет. "Өздерінің конструктивтік үдерістердің потенциалды іске асырылатындығымен сипатталатын... конструктивтік объектілердің ерекшелігі классикалық математикада толығымен жоққа шығарылады".

Біздің пікірімізше, қазіргі математикадағы конструктивтік бағыттың пайда болуы мен қызмет етуі математика дамуының ішкі логикасының ғана нәтижесі, математиканың формалды-логикалық негіздерінің үшінші дағдарысын жеңуге тырысушылық деген пікір дұрыс емес болып көрінеді. Біз конструктивтік логика қоғамдық практиканың белгілі бір сұраныстарына жауап ретінде пайда болды деп есептейміз, сондықтан оны математикаландыру мен алгоритмдендірудің жалпы аясында қарастырған дұрыс болады.

Біз жоғарыда айтып кеткендей, теориялық және қолданбалы математика қайшылықтарының ең бастыларының бірі математикалық әдістер мен математикада қолданылатын нақты ғылымдардың әдістерінің "үйлесімділігі" мәселесі болып табылады. Шектілік пен шексіздік, үздікті мен үздіксіздік қайшылықтары сияқты қайшылықты абстрактылық пен орнықтылықтың математикалық ұғымдары ақырында шектеулі және үздікті болып келетін нақты объектілермен қайшылыққа келеді. Математикалық нақтылықта іске асырылатындық басқа бір нақты нақтылықтағы іске асырылатындықпен қайшылықта болады. Математика мен практика үйлесімділігінің осындай жарықшақтарын ескере отырып, белгілі американдық математик Хао Ван былай деп атап өтеді:"Ұстындық тұрғыдан істеуге болатын мен практикада істеуге болатынның арасында терең тұңғиық бар".

Конструктивтік математика өзінің практикалық мәніне математиканың өз аппараты мен математикаландырылған ғылымның аппаратының жоғарыда көрсетілген "бірігуіне", "үйлесуіне" ықпал ететін әдіс түрінде ие болады. Теория мен практиканың анағүрлым көрнекі әрі берік байланыстарын іздеу мен табу арқылы математикадағы теориялық және қолданбалы білімнің қайшылығын шешудің конструктивтік әдісінің маңызды ролін біз осыдан көреміз.Теориялық математиканың қағидалары, практикада қолданбас бұрын конструктивтендіру деп аталатын кезеңнен өтуі тиіс. Бұл оның ұғымдарын, тұжырымдары мен қағидаларын практикалық-есептеуші мақсаттарға қолайлы алгоритм тіліне көшіруді білдіреді."...Есептеп шығарудың өзекті мәселелері конструктивтік математиканың қолданылуы ықтимал ерекше аймақты білдіреді".

Осымен, біздің пікірімізше, конструктивтік математиканың классикалық математикадағы сәйкес теориялардың "конструктивтік аналогтарын" дамытатындығын түсіндіруге болады. Мысалы, конструктивті математика тұғырнамасының шеңберінде конструктивтік математикалық анализ, конструктивтік функционалдық анализ, конструктивтік алгебра, конструктивтік математикалық логика және т.б. табысты түрде даму үстінде.

Сонымен, біз үш ірі кезеңге бөле отырып, математикалық танымды қарастырып шықтық. Олардың әрқайсысында математикалық таным математиканың негізгі қайшылығы, шектілік пен шексіздіктің, үздіктілік пен үздіксіздіктің, теориялық білім мен қолданбалы білімнің және т.б. қайшылықтары сияқты қайшылықтармен бетпе-бет келіп, оларды шешіп отырды. Бұл қайшылықтар ішінде білімнің интеграциясы мен өзара әсер үдерісі жүзеге асатын теориялардың ашық, дамушы жүйесі ретіндегі қазіргі математика дамуының факторлары, ғалым-математиктердің ғылыми белсенділігінің ынтасы болып табылады.





Математикалық теорияларда кездесетін тосын ахуалдар осы теориялардың тілдік сәйкессіздігін (формалды-логикалық қайшылығын) білдіреді, не болмаса, олардың бейнелейтін айғақтық мазмұнының қайшылықты табиғатын білдіреді. Біліктілікке қарай бұлардың алғашқысы шешімге көнеді, ал екіншісі (мазмұндық қайшылықтар) көнбейді. Алайда бұл оларды игеру мүлдем мүмкін емес дегенді білдірмейді. Актуальдылық пен потенциалдықтың, абстрактылық пен нақтылықтың, үздіктілік пен үздіксіздіктің, бәсекелес классикалық теориялар мен конструктивтік теориялар және т.б. араларындағы мазмұндық қайшылықтардың шешілуі математикалық ойдың прогрессивті қозғалысының арнайы формасы болып табылады.

Диалектические противоречия в развитии математики //

Диалектика и современная математика.

Алма-Ата. 1982. С. 80-109; 131-134.

МАТЕМАТИКАДАҒЫ СӘЙКЕСТІК ҰСТЫНЫ

Әбдімәлік НЫСАНБАЕВ

Сәйкестік ұстынын оның ең алғашқы түрінде 1913 жылы Н.Бор қисынға келтірді. Бордың атом теориясы классикалық физиканы қандай да бір керексіз ретінде лақтырып тастамай, керісінше, оны өзінің шектік жағдайы ретінде өзінің құрамына қосады. Ғылыми танымның генетикалық құрылымында өз ара әрекеттесетін теориялар арасындағы осындай қарым-қатынас, жаңа теория ескіні лақтырып тастамайтын, керісінше, оны өзінің шектік жағдайы ретінде ұстанып, сәйкестік ұстынын қанағаттандыратын болды.

Алғаш рет сәйкестік ұстынның әдіснамалық мәнін И.В.Кузнецов қарастырған болатын. Ол оны ең бір жалпы түрінде қисынға келтірді және физика саласының үлкен фактіге негізделген материалдарына сүйеніп, абсолютті және салыстырмалы ақиқат категорияларымен байланысты талдады.

Өкінішке орай, осы уақытқа дейін біздің философиялық әдебиеттерімізде қазіргі заманғы математика саласына сәйкестік ұстынының әрекеті туралы сұрақ арнайы талқыланған жоқ. Дегенмен профессор И.В.Кузнецовтың "Қазіргі заманғы физикадағы сәйкестік ұстыны және оның философиялық маңызы" зерттеуінде ол өзінің жалпы түрінде қойылған болатын. Онда сәйкестік идеясын алғаш рет физикада Н. Бордың нақты қисынға келтіргенін айтып ескертті: "оған дейін көп уақыт бұрын математикада... Н.Лобачевскийдің параллельді түзулер теориясы бойынша зерттеулерінде басшылыққа алынған, оның евклидтік емес геометрияны жасауына алып келген идея қызметін атқарды".

Осы ұстынның қазіргі заманғы математикада да әрекет жасайтынына соңғы математикалық зерттеулер тәжірибесі куә болады,

Ғылыми таным логикасының өзекті мәселелерінің бірі ғылым дамуының ішкі заңдылықтары туралы сұрақ болады. Сәйкестік ұстыны да осы заңдылықтардың қатарына жатады, Ол жаратылыстанулық ғылыми теориялардың алға ілгері дамуы барысындағы толық анықталған өзара байланысын - ескі мен жаңа, тереңірек теория арасындағы ішкі сәйкес келуді, шектік жағдайында жаңа теорияның ескі теорияға өтуін анықтауға мүмкіндік береді.

Евклидтік және евклидтік емес геометриялар

арасындағы сәйкестік

Н.И.Лобачевский өзінің геометриясының негізгі жағдайларын дамыта отырып, евклидтік және евклидтіқ емес геометриялар арасындағы өзара қатынас туралы сұрақты да талдады. Н.И.Лобачевскийге дейін Евклид геометриясы жалғыз және мәңгі деп есептелді. Евклид геометриясын абсолюттендіру, соңымен қатар, оның шексіз және әр алуан кеңістік түрлері мен ақиқаттар қатынастарын экстраполяциялау талпыныстарынан көрінеді. Н.И.Лобачевский бәрінен бұрын классикалық, евклидтік геометрияның қолданылу шекарасын көрсетті. Ол алғаш рет Евклид геометриясының кеңістік түрлері және ғарыштық масштаб қатынасын сипаттау үшін қаншалықты жеткілікті болатыны туралы сұрақты қойды. Атап айтқанда осы сұрақтың қойылымы Н.И.Лобачевскийді Евклид геометриясынан айырмасы бар жаңа геометрияны жете зерттеуге итермеледі.

Евклидтік және евклидтік емес геометриялар арасындағы өзара қатынас қандай? Осы маңызды сұраққа Н.И.Лобачевский: "Түзулердің бұрыштарға тәуелділігі болжамына келген менің басты қорытындым, бізге оны бірінші Евклидтің ұсынғанынан кең мағынадағы геометрияның өмір сүретінін аштым, Осындай кең мағынада дербес жағдайы ретінде қолданыстағы геометрия кіретін ғылымға мен ойдағы геометрия атауын бердім" -деп жауап береді.

Осы өзара қатынастың негізінде "түзулердің бұрыштарға тәуелділігі" идеясы жатыр. Оның евклидтік геометриядағы көрінісінің түрі бұрыштар мен үш бұрыш жақтары қатынастарының өзара тәуелділігі, ал евклидтік емес геометрияда - кесінділер және бұрыштардың өзара тәуелділігі болады. Егер Лобачевскийдің геометриясы үшін ерекше (кеңістіктің қисықтық радиусы деп аталатын) шексіздікке ұмтылатын ретінде алсақ (к ), онда Лобачевскийдің параллельдік функциясы тең тұрақты шамаға айналады.

Осыған байланысты Н.И.Лобачевский: "Әдетке сіңген геометрияда параллельдік бұрышты тұрақты деп қабылдайды, ал сол кезде бұл бұрышты айнымалы деп алғанда әдетке сіңген геометрияны жеке дара жағдайы ретінде өз ішіне қоса қамтитын жалпы немесе ойдағы геометрияны аламыз" - деп көрсетеді.

Лобачевскийдің геометриясының Евклид геометриясынан сапалық айырмашылығы, мысалы, Лобачевский геометриясында фигуралар ұқсастығы болмайтындығы, сонымен қатар мұнда сызықтық және бұрыштық тұрақты шамалардың болатындығы. Ал Евклид геометриясында сызықтық шамалар тұрақтылығы жоқ. Лобачевский геометриясының ұғымдық аппаратының евклидтік геометриясының ұғымдық аппаратынан мәнді айырмашылығы бар. Дегенмен Евклид геометриясы өзінен тереңірек, жалпырақ евклидтік емес геометрияның пайда болуымен сценадан кетпейді, керісінше, соңғыға жеке дербес жағдайы шекті жағдайы ретінде қосылады, сонымен қатар инциденттік, реттік және конгруэнтностық қатынастарын сақтайды. Сонымен бірге Лобачевский геометриясының негізгі теңдеулері мен қорытындылары Евклид геометриясы шынайы ақиқат болатын кеңістіктік формалар мен қатынастарда Евклид геометриясының теңдеулері мен қорытындыларына ауысады. Осы ойды Лобачевский өз жұмысының басқа бір жерінде кеңейтілген түрінде қайталайды: "Ойдағы геометрия ... ой желісінен туындайды, оған әдетке сіңген геометрия жеке жағдай ретінде кіреді. Осымен бірге ойдағы геометрияның тік бұрышты үшбұрыш үшін теңдеулері әдетке сіңген геометрияның осындай үшбұрыштарына арналған теңдеулеріне ауысады" .

Лобачевскийдің жаңа, жалпы геометрияны құру кезінде оған жетекші болған негізгі ойлардың бірі евклидтік емес және евклидтік геометриялардың өзара іштей сәйкестігі идеясы болды деп айтуға болады. Соңынан осы идеяны Лобачевский өзінің жаңа, кеңейтілген жалпы механикасына және математика ғылымының әртүрлі

Осы ұстынның қазіргі заманғы математикада да әрекет жасайтынына соңғы математикалық зерттеулер тәжірибесі куә болады.

Ғылыми таным логикасының өзекті мәселелерінің бірі ғылым дамуының ішкі заңдылықтары туралы сұрақ болады. Сәйкестік ұстыны да осы заңдылықтардың қатарына жатады. Ол жаратылыстанулық ғылыми теориялардың алға ілгері дамуы барысындағы толық анықталған өзара байланысын - ескі мен жаңа, тереңірек теория арасындағы ішкі сәйкес келуді, шектік жағдайында жаңа теорияның ескі теорияға өтуін анықтауға мүмкіндік береді.

Евклидтік және евклидтік емес геометриялар арасындағы

сәйкестік

Н.И.Лобачевский өзінің геометриясының негізгі жағдайларын дамыта отырып, евклидтік және евклидтіқ емес геометриялар арасындағы өзара қатынас туралы сұрақты да талдады. Н.И.Лобачевскийге дейін Евклид геометриясы жалғыз және мәңгі деп есептелді. Евклид геометриясын абсолюттендіру, сонымен қатар, оның шексіз және әр алуан кеңістік түрлері мен ақиқаттар қатынастарын экстраполяциялау талпыныстарынан көрінеді. Н.И.Лобачевский бәрінен бұрын классикалық, евклидтік геометрияның қолданылу шекарасын көрсетті. Ол алғаш рет Евклид геометриясының кеңістік түрлері және ғарыштық масштаб қатынасын сипаттау үшін қаншалықты жеткілікті болатыны туралы сұрақты қойды. Атап айтқанда осы сұрақтың қойылымы Н.И.Лобачевскийді Евклид геометриясынан айырмасы бар жаңа геометрияны жете зерттеуге итермеледі.

Евклидтік және евклидтік емес геометриялар арасындағы өзара қатынас қандай? Осы маңызды сұраққа Н.И.Лобачевский: "Түзулердің бұрыштарға тәуелділігі болжамына келген менің басты қорытындым, бізге оны бірінші Евклидгін ұсынғанынан кең мағынадағы геометрияның өмір сүретінін аштым. Осындай кең мағынада дербес жағдайы ретінде қолданыстағы геометрия кіретін ғылымға мен ойдағы геометрия атауын бердім" -деп жауап береді.

Осы өзара қатынастың негізінде "түзулердің бұрыштарға тәуелділігі" идеясы жатыр. Оның евклидтік геометриядағы көрінісінің түрі бұрыштар мен үш бұрыш жақтары қатынастарының өзара тәуелділігі, ал евклидтік емес геометрияда - кесінділер және бұрыштардың өзара тәуелділігі болады. Егер Лобачевекийдің геометриясы үшін ерекше (кеңістіктің қисықтық радиусы деп аталатын) шексіздікке ұмтылатын ретінде алсақ (к оо), онда Лобачевскийдің параллельдік функциясы л /2 тең тұрақты шамаға айналады.

Осыған байланысты Н.И.Лобачевский:"Әдетке сіңген геометрияда параллельдік бұрышты тұрақты деп қабылдайды, ал сол кезде бұл бұрышты айнымалы деп алғанда әдетке сіңген геометрияны жеке дара жағдайы ретінде өз ішіне қоса қамтитын жалпы немесе ойдағы геометрияны аламыз" - деп көрсетеді.

Лобачевскийдің геометриясының Евклид геометриясынан сапалық айырмашылығы, мысалы, Лобачевский геометриясында фигуралар ұқсастығы болмайтындығы, сонымен қатар мұнда сызықтық және бұрыштық тұрақты шамалардың болатындығы. Ал Евклид геометриясында сызықтық шамалар тұрақтылығы жоқ. Лобачевский геометриясының ұғымдық аппаратының евклидтік геометриясының ұғымдық аппаратынан мәнді айырмашылығы бар. Дегенмен Евклид геометриясы өзінен тереңірек, жалпырақ евклидтік емес геометрияның пайда болуымен сценадан кетпейді, керісінше, соңғыға жеке дербес жағдайы шекті жағдайы ретінде қосылады, сонымен қатар инциденттік, реттік және конгруэнтностық қатынастарын сақтайды, Сонымен бірге Лобачевский геометриясының негізгі теңдеулері мен қорытындылары Евклид геометриясы шынайы ақиқат болатын кеңістіктік формалар мен қатынастарда Евклид геометриясының теңдеулері мен қорытындыларына ауысады. Осы ойды Лобачевский өз жұмысының басқа бір жерінде кеңейтілген түрінде қайталайды: "Ойдағы геометрия .,. ой желісінен туындайды, оған әдетке сіңген геометрия жеке жағдай ретінде кіреді. Осымен бірге ойдағы геометрияның тік бұрышты үшбұрыш үшін теңдеулері әдетке сіңген геометрияның осындай үшбұрыштарына арналған теңдеулеріне ауысады".

Лобачевскийдің жаңа, жалпы геометрияны құру кезінде оған жетекші болған негізгі ойлардың бірі евклидтік емес және евклидтік геометриялардың өзара іштей сәйкестігі идеясы болды деп айтуға болады. Соңынан осы идеяны Лобачевский өзінің жаңа, кеңейтілген жалпы механикасына және математика ғылымының әртүрлі салаларына саналы қолдануға ұмтылды. Ол өзінің бірнеше негіздігі еңбектерінде осы идеяға табанды түрде көңіл аударады.

Сәйкестік идеясының көмегімен Н.И.Лобачевский "Кейбір анықталған интегралдардың маңызы" атты жұмысында Фурье интегралын талдап, қорытып, оны функциялардың кеңірек кластарына таратады. Математиканың сәйкестік идеясын қолдана отырып, ол кеңістік құрылымдар мен қасиеттердің өзгеруі классикалық механика негіздеріне қалай әсер ететіні туралы сұраққа жауап беруге ұмтылды. Геометриялықтың физикалықтан ішкі тәуелділігін анықтай отырып, ол осыған байланысты классикалық механика негіздерін қайта қарау туралы мәселе қойды, оған еквалидтік емес геометрия идеяларын кіргізді. Ол алғаш рет ньютондікінен айырмашылығы бар, басқа механиканың бар болатынын алдын ала болжап білді. Кеңес математигі Б.А.Розенфельдтің әділетті ескертпесі бойынша, Лобачевскийдің, Эйнштейннің және Бордың ашқан ғылыми жаңалықтары логикалары арасындағы ішкі қажетті байланыс сәйкестік ұстыны түрінде көрсетілген және "ескіге өтетін жаңа механиканы жасау үшін, ескіге өтетін жаңа математикалық жүйені жасау мысалы қажет болды, ол XIX ғасыр соңында көпшілік қабылдаған Лобачевскийдің ашқан жаңалығы еді" .

Геометрияның болашақтағы дамуы белгілі бір дәрежеде осы маңызды идея негізінде жүрді. Осылайша Риманның, Финслердің, Вейльдің, Картанның, сонымен қатар релятивистік механиканың, жалпы салыстырмалылық теориясының, квант механикасының математикалық аппараттары және т.б. евклидтік емес геометрияның қазіргі заманғы түрлері пайда болды. Бір уақытта тепе-теңдік пен айырмашылықты өзіне қосатын бірлік және осы геометриялық теориялар арасындағы қайшылықты өзара әрекет етіп дамитын кеңістік танымы көрінісін бейнелейді.

Геометриялық теориялардың қарастырылып отырған генетикалық өзара байланысы кеңістік метрикасы ұғымы дамуында да көрінісін табады. Кеңістік - уақыттық континуум метрикасы іргелі метрикалық тензор көмегімен көрсетіледі. Жалпы салыстырмалылық теориясы бойынша төрт өлшемді континуум метрикасы тартылыс өрісінің әсерінен тәуелді. Зарядталған материалдық нүктенің қозғалуы теңдеуін және геометриялықтың физикалықтан тәуелділігі идеясын талдау арқылы одан ары дамытқан академик В.А.Фок сыртқы электромагниттік өріс потенциалы әсері есепке алынатын жаңа, кеңістік метрикасы түсінігінің жалпы түрін - бес өлшемді көп түрлілік dеr метрикасы ұғымын анықтады. Егер зарядтар тең болса, онда біз талдап қорытылған da метрикасынан бастапқы ds метрикасына өтеміз. Сондықтан, бұл метрикалар өзара байланысты және бір-біріне өзара өтеді.

Сәйкестік идеясы аясында сан ұғымының дамуы

Сан ұғымы өзінің дамуында бірнеше сатылардан өтті, оларды натуралды, бөлшек, теріс және оң, рационалдық және иррационалдық сандар түсініктерімен белгілеуге болады. Кейін одан да тым жалпы, заттық және кешендік сан ұғымдары жасап шығарылды. Бірақ, осымен даму үдерісі тоқтап қалған жоқ. Сосын кватерниондар, бикватерниондар және т.б. ұғымдар енгізілді, әрі осымен бір уақытта сан түсінігінің көлемі және сондай-ақ, оның мазмұны да өзгерді. Бір бірліктегі көлем мен мазмұнның басқамен, тым жалпы және жетілген бірлікпен ауысуы жүзеге асты, оған алдыңғылар шекті жағдайы ретінде қосылды.

Сәйкестік ұстынының әрекеті тек ғылыми-теориялық танымның қарқынды даму аймағында, математикалық ұғымның көлемі мен мазмұны сапалық өзгеріске ұшыраған кезде байқалады. Бұл натурал, бөлшек, теріс, рационал, иррационал сан ұғымдары мүмкін бір деңгейдің ішіндегі бір кезеңнен келесісіне өту болып көрінеді. Осы ұғымдар арасында шекті жағдай деген жоқ, дегенмен олар өзара тығыз байланысты. Сан ұғымы дамуындағы бір мөлшерлік қатынастардың сапалық деңгейінен басқаға, тым жоғарыға шекті жағдайы ретінде өту алғаш рет заттық заңдардан кешендікке көшу кезінде көрінеді және ол түзу сызықтағы сандардың көп түрлілігінен жазықтағы сандардың көптүрлілігіне өтуді білдіреді.

Заттық сандар рационалдық пен иррационалдықты қоса қамтиды және олар өрісті түзеді, демек сондай ретке келтірілген жиын, онда бүтін сандар үшін қолданылатын заңдармен қосу мен көбейту әрекеті бір қатарлы анықталады және онда тек нольден басқаға бөлу әрқашан орындалады. Заттық сандар өрісінде "кіші" - "үлкен" қатынастары орындалады, демек сандарды өзара салыстыруға болады .

Бірақ заттық сандар шындықтың барлық мүмкін болатын мөлшерлік қатынастарын қамти алмады. Өйткені шындықтың мөлшерлік қатынастары шексіз және сарқылмайды. Практика сұраныстары (жаратылыстану және техника) радикалдағы алгебралық теңдеулер шешімдерін қажетсінген сан ұғымының дамуын және болашақта кеңейтілуін талап етті.

Кешендік сандар, олардың көрінісі болатын алгебралық формасы заттық өлшемдері а және b анықтамалар аймағының шектелулерінде заттық және жорамалға өтеді, егер параметр, болса, онда таза жорамал сан жүйесін, ал жағдайында - заттық сандар жүйесін аламыз. Сандардың жалпыланған жүйесінен түбірді табу операциясын үнемі орындауға болады, әйтсе де ол сандардың бастапқы жүйесінде әрқашан орындала бермейтін. Сонымен бірге орындалатын операциялардың көлемі ұлғайды, оның мазмұны тереңдеді, сондай-ақ шешілетін теңдеулер мен практикалық мақсаттардың шеңбері кеңейді . Заттықтан кешендік сандарға ауысу секіріс болып көрінеді, онда сандар жүйесінің бастапқы белгілері алынып тасталады. Мысалы, "кіші" -"үлкен" қатынастары. Кешендік сандар өрісінің осы қатынасында әртүрлі сандарды өзара салыстыру мүмкін емес.

Объективтік дүниенің осындай қатынастарын толығырақ және тереңірек бейнелейтін кешендік сандардың енгізілуі, олардың заттық сандар жүйесіне кірмеуі барлық математикалық танымның алға басуын білдірді. Шын мәнінде, егер заттық сандар жүйесі үздіксіз скалярлық шамаларды сипаттаса, онда кешенді сандар жүйесі, олардан басқа тағы векторлық шамаларды да сипаттайды.

Сандар идеясын одан ары талдап қорытуда мұндай шектік жағдайға өту, кешенді сандар мен болашақ дамудың нәтижесі ретінде пайда болатын кватерниондар арасында да өмір сүреді. Кешенді сандардан кватерниондарға өту кезінде көбейтудің коммунативтік заңы алып тасталды, бұл кватерниондар жүйесінің ерекшеліктерінің бірі болды. Кватерниондардың пайда болуы математиканың өзінің болашақтағы дамуына және сонымен қатар,физика ғылымының да алға басуына үлкен мүмкіндіктер ашты. Алгебралық түрі болатын кватерниондардан: , онда ұ - скалярлық, кватерниондардың векторлық бөлігі. Біз комплексті сандарға өтеміз.

Заттық сандардан кешендікке, ал осы соңғыдан кватерниондарға өту бір өлшемді (сызықтық) көп түрліліктен екі өлшемдіге (жазықтық) және одан төрт өлшемді (кеңістіктік) көптүрлілікке заңды өтуді білдіреді, оған бастапқы сандар жүйесінің маңызды қасиеттерінің бірін алып тастау ере жүреді.

Дифференциалдық және интегралдық теңдеулер

теориясы дамуындағы сәйкестік идеясы

Математикалық білім құрылымында дифференциалдық теңдеулер теориясы маңызды рөл атқарады. Дифференциалдық және интегралдық есептеулердің пайда болуы барлық математикалық білім жүйесінің мазмұны мен құрылымының түпкілікті қайта құрылуына алып келді. Нәтижесінде математикаға Ф.Энгельстің белгілегеніндей диалектика мен қозғалыс сенімділікпен енді. Сондықтан дифференциалдық теңдеулер теориясы дамуының ішкі заңдылықтарын талдау белгілі қызығушылықты туындатады. Мұның мысалы болып қызмет атқаратын сызықтық дифференциалдық теңдеулерден сызықтық емеске өту; олардың көмегімен сызықтық дифференциалдық теңдеулер теориясын қолдануға болмайтын тербелмелі үдерістердің заңдылықтарын белгілеуге болады.

Егер сызықтық емес элемент нольге ұмтылатын болса, онда сызықтық емес дифференциалдық теңдеу сызықтыққа жуықтап өтеді, ал сызықтық емес дифференциалдық теңдеудің жалпы шешімі сызықтық дифференциалдық теңдеу шешіміне асиптотты өтеді. Мұнан басқа, сызықтық емес дифференциалдық теңдеулер теориясының қорытындылары (жалғыз аналитикалық шешімнің болуы, шешім тұрақтылығы, шешімдерді табу әдістері және т.б.) сызықтық дифференциалдық теңдеулер теориясы әділетті болған объективтік дүниенің мөлшерлік қатынастарының аймақтарында изоморфизм дәлдігімен соңғы теория қорытындыларына сәйкес келеді.

Соңғы жылдары дифференциалды теңдеудің жаңа сапалы түрі - аргументі ауыспалы (ауытқып кететіні) қарқынды зерттелуде. Басқаруды автоматтандыру практикасының дамуы, қазіргі заманғы автоматиканың адам қызметінің әртүрлі салаларына енуі мен реттелуі аргументі ауыспалы дифференциалдық теңдеулердің кең көлемді қолданылуына алып келді. Осы теңдеулердің теориясы дамушы математикалық білім жүйесінің маңызды бөлігі болады. Ізделіп отырған функция және оның туындылары аргументтің бірдей мәндерінде қарапайым дифференциалдық теңдеулерге кіреді, сонымен бір кезде ауыспалы, ауытқып тұратын аргументі

Бірақ заттық сандар шындықтың барлық мүмкін болатын мөлшерлік қатынастарын қамти алмады. Өйткені шындықтың мөлшерлік қатынастары шексіз және сарқылмайды. Практика сұраныстары (жаратылыстану және техника) радикалдағы алгебралық теңдеулер шешімдерін қажетсінген сан ұғымының дамуын және болашақта кеңейтілуін талап етті.

Кешендік сандар, олардың көрінісі болатын алгебралық формасы заттық өлшемдері а және b анықтамалар аймағының шектелулерінде заттық және жорамалға өтеді, егер параметр, болса, онда таза жорамал сан жүйесің, ал жағдайында - заттық сандар жүйесін аламыз. Сандардың жалпыланған жүйесінен түбірді табу операциясын үнемі орындауға болады, әйтсе де ол сандардың бастапқы жүйесінде әрқашан орындала бермейтін. Сонымен бірге орындалатын операциялардың көлемі ұлғайды, оның мазмұны тереңдеді, сондай-ақ шешілетін теңдеулер мен практикалық мақсаттардың шеңбері кеңейді. Заттықтан кешендік сандарға ауысу секіріс болып көрінеді, онда сандар жүйесінің бастапқы белгілері алынып тасталады. Мысалы, "кіші" -"үлкен" қатынастары. Кешендік сандар өрісінің осы қатынасында әртүрлі сандарды өзара салыстыру мүмкін емес.

Объективтік дүниенің осындай қатынастарын толығырақ және тереңірек бейнелейтін кешендік сандардың енгізілуі, олардың заттық сандар жүйесіне кірмеуі барлық математикалық танымның алға басуын білдірді. Шын мәнінде, егер заттық сандар жүйесі үздіксіз скалярлық шамаларды сипаттаса, онда кешенді сандар жүйесі, олардан басқа тағы векторлық шамаларды да сипаттайды.

Сандар идеясын одан ары талдап қорытуда мұндай шектік жағдайға өту, кешенді сандар мен болашақ дамудың нәтижесі ретінде пайда болатын кватерниондар арасында да өмір сүреді. Кешенді сандардан кватерниондарға өту кезінде көбейтудің коммунативтік заңы алып тасталды, бұл кватерниондар жүйесінің ерекшеліктерінің бірі болды. Кватерниондардың пайда болуы математиканың өзінің болашақтағы дамуына және сонымен катар,физика ғылымының да алға басуына үлкен мүмкіндіктер ашты. Алгебралық түрі болатын кватерниондардан: , онда ұ - скалярлық, - кватерниондардың векторлық бөлігі. Біз комплексті сандарға өтеміз.

Заттық сандардан кешендікке, ал осы соңғыдан кватерниондарға өту бір өлшемді (сызықтық) көп түрліліктен екі өлшемдіге (жазықтық) және одан төрт өлшемді (кеңістіктік) көптүрлілікке заңды өтуді білдіреді, оған бастапқы сандар жүйесінің маңызды қасиеттерінің бірін алып тастау ере жүреді.

Диференциалдық және интегралдық теңдеулер

теориясы дамуындағы сәйкестік идеясы

Математикалық білім құрылымында дифференциалдық теңдеулер теориясы маңызды рөл атқарады. Дифференциалдық және интегралдық есептеулердің пайда болуы барлық математикалық білім жүйесінің мазмұны мен құрылымының түпкілікті қайта құрылуына алып келді. Нәтижесінде математикаға Ф. Энгельстің белгілегеніндей диалектика мен қозғалыс сенімділікпен енді. Сондықтан дифференциалдық теңдеулер теориясы дамуының ішкі заңдылықтарын талдау белгілі қызығушылықты туындатады. Мұның мысалы болып қызмет атқаратын сызықтық дифференциалдық теңдеулерден сызықтық емеске өту; олардың көмегімен сызықтық дифференциалдық теңдеулер теориясын қолдануға болмайтын тербелмелі үдерістердің заңдылықтарын белгілеуге болады.

Егер сызықтық емес элемент нольге ұмтылатын болса, онда сызықтық емес дифференциалдық теңдеу сызықтыққа жуықтап өтеді, ал сызықтық емес дифференциалдық теңдеудің жалпы шешімі сызықтық дифференциалдық теңдеу шешіміне асиптотты өтеді. Мұнан басқа, сызықтық емес дифференциалдық теңдеулер теориясының қорытындылары (жалғыз аналитикалық шешімнің болуы, шешім тұрақтылығы, шешімдерді табу әдістері және т.б.) сызықтық дифференциалдық теңдеулер теориясы әділетті болған объективтік дүниенің мөлшерлік қатынастарының аймақтарында изоморфизм дәлдігімен соңғы теория қорытындыларына сәйкес келеді.

Соңғы жылдары дифференциалды теңдеудің жаңа сапалы түрі аргументі ауыспалы (ауытқып кететіні) қарқынды зерттелуде. Басқаруды автоматтандыру практикасының дамуы, қазіргі заманғы автоматиканың адам қызметінің әртүрлі салаларына енуі мен реттелуі аргументі ауыспалы дифференциалдық теңдеулердің кең көлемді қолданылуына алып келді. Осы теңдеулердің теориясы дамушы математикалық білім жүйесінің маңызды бөлігі болады. Ізделіп отырған функция және оның туындылары аргументтің бірдей мәндерінде қарапайым дифференциалдық теңдеулерге кіреді сонымен бір кезде ауыспалы, ауытқып тұратын аргументі бар дифференциалдық теңдеулер ретіндегілерде олар аргументтің әртүрлі мәндерінде қарастырылады. Соңғы теңдеулер үдерістерді көптеген еркіндік дәрежелерімен, сонымен қатар экономикалық, технологиялық және т.б. үдерістерді реттеудің уақыттағы белгілі бір кешіктірілуін бейнелейді. Бәрінен бұрын математиктердің аналитикалық әдістер мен осы теңдеулердің жуық шешімдерін автоматты реттеу және басқару теориясы саласына сәйкес зерттеулерге қызығушылығы осымен түсіндіріледі.

Бірақ қарапайым дифференциалдық теңдеулер теориясы және ауытқитын аргументті дифференциалдық теңдеулер теориялары арасындағы айырмашылық қаншалықты терең болса да, олардың арасындағы байланыс пен ішкі сәйкестікті тағы да бір рет көруге болады. Егер параметр (ауытқып кететін аргумент) онда ауытқитын аргументті дифференциалды теңдеу теориясы қарапайым дифференциалдық теңдеулер теориясына өтеді. Тым жалпыланған ауытқитын аргументті дифференциалдық теңдеу теориясы қорытындылары (мысалы, шешімнің бастапқы мағыналарға үздіксіз тәуелділігі теоремасы, шешімнің орнықтылығы туралы мәселе және т.б.) шындықтың мөлшерлік қатынастары мен кеңістіктік формалары саласында ақиқат аргументі ауытқымайтын жеке дифференциалдық теңдеулер теориясының қорытындыларына ауысады18.

Сәйкестік ұстыны әрқашан ескі теория құрылымы мен элементтері негізінде жаңа теория құрылымы мен элементтерін қалыптастырудың тәсілі қызметін атқарады; бір теорияның генетикалық дамуы басқа теорияның пайда болуы мен қалыптасуының гносеологиялық негізі қызметін атқарады. Бірақ, ескі және жаңа математикалық теорияларда маңызы әртүрлі сипаттамалық өлшем жасырын түрде болуы мүмкін, сонда жаңа теорияның ескіге өтуінің шекті жағдайын дәлелді көрсету қиын болады. Дегенмен сәйкестік ұстыны рухына жауап беретін теориялар байланысы өмір сүреді. Мұндай жағдайлар кездеседі, мысалы, бір айнымалы функциялар теориясын жалпылайтын көп айнымалы функциялар теориясын құру кезінде. Сонымен, белгілі венгер математиктері Ф.Рисс пен Б.Секефальви-Надь екі және жалпы көп айнымалы функциялар теориясын құру кезінде бір айнымалы функциялар теориясына сүйеніп, олардың арасындағы сәйкестікті саналы пайдаланады. Осы идеяны олар "сәйкестік ұстыны" деп атайды . Осы математиктердің ойынша, екі және жалпы көп айнымалы функцияларды интегралдау теориясын, бір айнымалы функциялар теориясы қарастырылған кезде пайдаланылған анықтамалар мен теоремаларға сүйеніп қалыптастыруға болады. Сәйкестік ұстыны көмегімен бір айнымалы функциялар теориясы үшін айқындалған кейбір заңдар, ұғымдар, теоремалар мен әдістер екі және одан да көп айнымалы функциялар теориясына да таратылады, экстраполярланады; бұл бастапқы теория негізінде жаңа теорияны құрғанда оның өзіндік жақтарын көруге көмектеседі, сонымен қатар бір теориядан алынған білімді іргелес басқаға, тым жалпыға таратуға мүмкіндік береді.

Қазіргі заманғы математиканың құрылымында дифференциалдық теңдеулермен қатар интегралдық теңдеулер де белгілі бір орын алады. Олардың маңыздыларының қатарына Вольтер теңдеулері, немесе айнымалы жоғарғы шекті бірінші дәрежедегі интегралды теңдеулер жатады. Интегралдық теңдеулердің тым жалпы, сапалық айырмашылығы бар түрі болып Фредгольм теңдеулері қызмет атқарады. Осы интегралдық теңдеулер теориясының мазмұны мен құрылымының терең қайта құрылуымен байланысты теңдеулердің бір түрінен басқаға ауысуы математикалық танымдағы секіріс болды. Егер үздікті функция , онда Фредгольм теңдеуі Вольтерр теңдеуіне ауысады, ал болғанда, сонда бірінші теңдеудің шешімі, екіншінің шешіміне, теңдеуге заңды түрде өтеді. Бұл жағдайда тағы да интегралдық теңдеудің тым жалпы түрінің өзіне жалпылығы кемдеу теңдеу түрін өзінің шекті жағдайы ретінде құрамына қосатынына көз жеткіземіз .

Сонымен, математикалық білімнің дамуында "сәйкестік ұстыны" деп аталатын жалпы заңдылық әрекет етеді. "Теориялардың осындай қатынасы, - деп әділетті жазады А.Д.Александров, - математика және жаратылыстану дамуында тұрақты кездесіп отырады: жаңа теория ескі теорияны өзінің шекті жағдайы ретінде, демек танымның тым жеке қорытындыларынан тым жалпыға қарай қозғалысын білдіреді".

Математикалық ұғымдар және теориялардың қарқынды дамуын сәйкестік ұстыны аясында талдау, соңғының математикалық білім дамуының қажетті және жалпы заңдылығы ретіндегі үлкен танымдық құндылығын айқындайды. Бұл ұстынның барлық күші дамушы ғылым мен практиканың жаңа талаптарына жауап бермейтін өмір сүріп отырған теориялар құрылымдарын түпкілікті қайта құру кезінде көрінеді. Өйткені ғылыми танымның прогресс жолымен дамуы жаңа фактілер мен теория арасындағы қайшылықты шешумен, жаңа және ескі теориялар арасындағы қайшылықты шешумен, ұғымдар мен теориялардың тұрақты жарамсыздануы және оны басқа тым мазмұндымен ауыстырылуымен байланысты. "Математика прогресі, - деп жазады математикалық танымдағы практика мен теорияның өзара арақатынасы мәселесін талдаған Л.А.Люстерник, - жаңа фактілердің қордалануы оларды қамтитын тым жаңа және "жоғарғы" теорияларды қалыптастырумен байланысты". Соңғы нәтижеде ескі және жаңа теориялардың бір-бірінен айырмасы болса да, өзара генетикалық байланысты болып шығады және алғашқы бастаулық жағдайдың орындалуы кезінде бір-біріне өтеді. Жаңа сапалы, тым жалпы ғылыми теорияның пайда болуы өлшемімен, жалпылығы кемірек теориялар жалған болмайды. Сәйкестік ұстыны ескі теорияның өзінің талдап қорытылуы арқылы диалектикалық терістелетіні туралы маңызды жағдайды дәлелдейді.

Білімнің толықтырылуы мәселесі

Физика-математика ғылымдарының тарихи дамуы үдерісінде білімнің толықтырылуына үлкен мән беріледі. Біздің ойымызша, математикалық танымның дамуында білімнің толықтырылуы үдерісі байқалады. Оның мәні танымның төменгі сатыларынан тым жоғарғы сатыларына өту кезінде бұрын болған білімнің барлық дұрыс, оң мазмұнының сыни қайта өңделген түрінде сақталуы болады. Білімнің толықтырылуы ғылыми-теориялық танымның маңызды өзіндік ерекшелігін құрайды. Гегель ғылыми танымның тек бір мазмұннан басқаға қозғалып қоймайтынын, сонымен қатар алдыңғы барлық мазмұнды білімді тым жоғарғы сатыға көтеретінін "және өзінің диалектикалық алға басқан қозғалысының салдарында еш нәрсені жоғалтпайды, өзінің соңында еш нәрсені қалдырмайды, керісінше барлық табылғандарды өзімен бірге ала отырып көбейеді, молаяды және өзінің ішінде толығады". Математикалық білімнің толықтырылу үдерісі таза арифметикалық, ескіге жаңа теориялардың қарапайым қосылуы арқылы білім көлемінің сандық ұлғаюына жатпайды, ол алғашқы білімді тиянақты жалпылаумен жүретін қайшылықты үдеріс.

Сәйкестік ұстыны физика-математикалық білімнің толықтырылуы үдерісінің тенденциясын және сипатын, ғылыми танымның объективтік ақиқатқа қозғалысының "механикасын" ашады. Ол ғылыми ақпарат сыйымдылығын арттыру мүмкіндігін береді, жинақталған білімді азайтуға және оларды тым сыйымды үнемді, толықтырылған түрде көрсетеді. А. Сухотин сәйкестік ұстыны көмегімен жақсы шешілетін "қарапайымның күрделілігі" деп аталатын парадоксты байқаймыз:"өте қарапайым болған сайын, демек теория тым жалпы болған сайын, одан нақты фактілерге баратын жол соғұрлым ұзынырақ, оның математикалық аппараты күрделірек".

Өзінің шекті жағдайы ретінде жалпылығы аздау теорияны өзіне қосатын жалпы ғылыми теориялар шындықтан күшті жатсынады, болмыстан қол үзеді, күрделі математикалық аппараты болады және Дегенмен аппараттық сыйымды сипатта, құбылыстардың үлкен өрісін терең түсіндіруге қабілетті болады.

Диалектикалық терістеу білімнің толықтырылу үдерісінің маңызды сәті болады, ол байланыс және сәйкес келу сәті ретінде, барлық құндыларды сақтап қарқынды, заңды толықтырылудың сәті ретінде алға шығады. Жаңа математикалық теориялардың пайда болу және даму үдерісі ескі, жалпылығы кем теорияның терістелуі болады. Сонымен бірге осы үдеріске, жалпылығы кем математикалық теорияның ұғымдық аппаратының кейбір элементтері, тым жалпы математикалық теорияның, сапалық айырмашылықтағы ұғымдық аппаратында қайталануы тән.

Қарапайым функциялар теориясынан жалпыланған функциялар теориясына, білімнің бір мазмұнынан басқа мазмұндағы функциясына өту танымның қозғалысын сипаттайды. Осы үдерісте алдыңғы мазмұн қандай да бір қажетсіз ретінде бүтіндей алынып тасталынбайды, керісінше функциялар туралы білім мазмұнынан басқа жоғарырақ мазмұнға көшкенде алдыңғы сатыдағы білім лақтырылып тасталмайды, қайта оның мазмұнын өзінің шекті жағдайы ретінде өзіне қосып алады. Алғашқы шарттар орындалғанда (егер жалпыланған функциялар теориясы құрылымы мен мазмұнында сингулярлы функциялар деп аталатын "идеалды" элементтер жоқ болса) жалпыланған функциялар теориясы қарапайым функциялар теориясына заңды өтеді.

Жалпыланған функциялар теориясының маңызды мәселелерінің бірі - интегралдауға болмайтын қарапайым функция мен жергілікті интегралдаудың барлық нүктелеріндегі қарапайым функциялармен сәйкес келетін жалпыланған функция арасындағы сәйкес келу туралы мәселе болады. Онда жалпыланған функция үшін дифференциялдау, функцияға көбейту мен қосу операциялары сақталады.

Осындай сәйкестік "интегралданатын ерекшеліктері бар қарапайым функциялардың жалпыланған функциялар желісіне қосылуына алып келеді". Сондықтан бір сатыдан екіншіге, жоғарғыға өту кезінде, математикалық танымда ескі теорияның дұрыс, оң мазмұнын сыни қайта өңделген түрінде жаңаға үздіксіз көшіру жүзеге асады.

Абстрактылық және нақтылық диалектикасы

Сәйкестік ұстыны қандай жағдайда абстрактіден, толық емес білімнен олардың үдемелі дамуында толық, бүтін және нақты білім дамитынын және қалыптасатынын көрсетеді. Жаңа сапалы, генетикалық дамуы үдерісінде пайда болған математикалық білім ескі математикалық теорияға қатысында тым нақты ретінде алға шығады.

Математикалық білімнің абстрактылығы атап айтқанда мынадан тұрады: эмпирикалық нысандардың көп түрлі қасиеттерінің ішінен оның мазмұнының тек кейбір бөлігін -мөлшерлік жағын бөліп алады. Бұл мағынада математикалық ақиқат абстрактылы және жалпыға ортақ. Алайда математикалық ақиқаттың абстрактылығы оның белгісіздігінен білдірмейді. Мөлшерлік қатынастар мен кеңістік формалардың бұл аумағы толық айқын. Бұл айқындық математикалық түсініктер мен теориялар жүйесінде ашылады.

Сәйкестік ұстыны негізінде абстрактылықтан нақтылыққа қарай қозғалыс объективті ақиқаттың заңдылықтары мен қасиеттері теориясының және математикалық түсініктердің көмегімен барынша терең танымды білдіреді. Бұл таным адами практика негізінде қазіргі заманғы математика дамыған сайын барынша толық, тығыз және парапар бола түсіп, абстрактылы және нақты білімдер бірлігі көрінісінің формасы дамиды, күрделенеді. Математикалық түсініктер мен теориялар абстрактылы болған сайын, жиынтығында, тұтастығында барынша нақты, болмысқа неғұрлым жақын, мазмұнға бай.

Қазіргі заманғы математиканың абстрактылы сипаты, академик А.Н. Колмогоровтың әділ бағасы бойынша, "оны барынша болмысқа жақындатады, сан түрлі нақты құбылыстарды қамтуға және оларды классикалық математикадан гөрі, аз дәрежедегі сұлбашылдықпен зерттеуге оқуға мүмкіндік туғызды".

Математикалық білім дамуында абстрактылық пен нақтылық бірлікте; абстрактылы дегеніміз нақтылықтың бір жағының көрінісі, онсыз мәннен айырылады. Абстрактылық -нақтылықты танудың баспалдағы. Тек жалпы математикалық түсініктердің жиынтығы диалектикалық шексіз дамуда нақтылықты толығырақ береді. Сондықтан білімнің генетикалық құрылымында ескі теорияларды жаңа теориялардың өздеріне қосып алуы, жаңа теориялардың шекті жағдайында ескі теорияларға өтуі абстрактылықтан нақтылыққа қарай қозғалудың, білімді іштей нақтылаудың өзіндік формасы байқалады. Р.Курант былай деп жазады: "Математикада дамудың - нақты және жекеден абастракция арқылы тағы да нақты және жекеге сәйкес жүйесінде теоремаға өзінің белгілі бір мәні мен маңызын береді. Осы негізгі тұжырымның рөлін бағалау үшін, "нақты", "абстрактылы", "жеке", "жалпы" деген сөздердің математикада не тұрақты, не абсолютті маңызы жоқтығын есте ұстау керек. Олар ең бастысы біздің ойлауымыздың шектеулігіне, біздің біліміміздің деңгейі мен математикалық пән сипатына қатысты".

Сәйкестік ұстыны - жалпыланған математикалық теорияның ақиқаттығының қажетті шарты, жаңа теорияның қалыптасқан заңын ескі бастапқы теория терминдерімен түсіндіруге, осылайша жалпыланған дедуктивтік теорияның қайшылықсыздық мәселесін тәжірибеден өткен ескі математикалық теорияның қайшылықсыздығы арқылы шешуге мүмкіндік береді. Алайда ешқашан ескі және жаңа теориялардың іштей сәйкес келуі ғылыми білімнің ақиқаттығының қажетті және жеткілікті шарты ретінде практиканы алмастыра алмайды. Сәйкестік ұстыны бәсекелес теорияларды таңдау өлшемі және ғылыми теориялар ақиқаттығының қажетті шарты, бірақ жеткілікті жағдайы емес.

Танымның жекелеген деңгейінің тарихи салыстырмалылығы, шектеулілігі және өзгермелілігі, барлық объективті ақиқатқа бір ғана актімен жетуге болмайтындығы бір теорияны барынша жалпылама басқасымен айырбастау қажеттілігімен түсіндіріледі. Бұған қоса, неліктен жалпыланған математикалық теориялар өздерінің генетикалық дамуында бастапқы теорияларды өздерінің шекті жағдайы ретінде қосып алатыны да осымен түсіндіріледі.

Математиканың эвристикалық рөлі

Қазіргі заманғы ғылыми таным тек физика ғана емес, басқа да жаратылыстану ғылымдарында математикалық әдістердің рөлі мен маңызы барынша ұлғая өсіп келе жатқанымен сипатталады. Қазіргі заманғы ғылыми танымның прогресін математикасыз елестету мүмкін емес. Осы заманғы математиканың ғылымдағы рөлі елеулі өзгеруде: зерттеудің көмекші тәсілінен ол жаңа заңдылықтарды ашудың жаңа элементар бөлшектерді ашудың, ғылыми болжамдарды қалыптастырудың және жаңа ғылыми теорияларды құрудың жемісті әдісіне айналуда. Математика дамуы қазіргі заманғы ғылыми білімдердің байланысы мен бірлігін күшейтіп, ақиқат көрінісінің формасын барынша икемді және тереңірек көрсетуде. Математикаландыру білімнің басқа салаларында ақиқатты іздеуде абстрактылы, математикалық ыңғаймен келуге мүмкіндік береді. "Математика - деп жазады белгілі американдық физик Ф. Дайсон, - физик үшін тек қана түрлі құбылыстарды есептеуде көмекші құрал емес, математика - жаңа теориялар жасауға көмегі тиетін түсініктер мен принциптердің негізгі қайнар көзі".

Физикалық білімдерді математикаландыру математика аумағынан - кең теориялық физика аумағына сәйкестік ұстынның ауысуын гносеологиялық негізі болып табылады. Білімді математикаландыру үдерісінде математика аумағынан (математикалық гипотеза тәсілі, аксиомалық тәсіл, симметрия ұстыны, инварианттық ұстыны, теориялық - группалық, теориялық - ықтималдылық және теориялық - ақпараттық тәсілдер т.б.) белгілі принциптердің, түсініктердің және идеялардың басқа арнайы білімдер аумағына ауысуы жүреді.

Сәйкестік ұстыны жаңа геометрияны құру барысында ашқан және қолданған орыстың ұлы математигі Н.И.Лобачевский болды. Сосын 100 жылдай уақыт өткесін, физика теориялық болған соң, физикалық білімдер аумағында саналы түрде қолданыла бастады. Сондықтан сәйкестік ұстыны физикалық теорияларды құруда және жетілдіруде айрықша логикалық құрал болып табылды. Білімнің математикалануының күшеюіне байланысты оның рөлі одан әрі өсе түсті. "Өмірдің үдерістерін түсіну үшін, - деп көрсетті В.Гейзенберг, - бәлкім кванттық теория шектеуінен шығып, химияда, физикада өзінің шекті жағдайы болатын ұғымдардың жаңа жабық жүйесін құру қажет болар". Міне осыдан, әзірге әлі құрылмаған өмірлік құбылыстардың мәні жайлы жаңа теория, сәйкестік ұстынның рухына бағынатыны көрініп түр. Физиканың, биологияның және химияның сәйкес математикалық аппаратының жасалуына қарай сәйкестік ұстынның рөлі мен маңызы арта түседі.

Ғылым дамуының ішкі заңдылықтарына гносеологиялық сараптама жасау математикалық теориялардың, ескі теория мен жаңа теорияның генетикалық байланысы механизмінің математикалық білім дамуының ішкі логикасының күрделі де қайшылықты өзара әсерлесу сипатын терең ұғынуға мүмкіндік береді және қазіргі заманғы математиканың даму болашағын анықтайды. Сәйкестік ұстыны физикалық қана емес математикалық танымның да даму заңдылығының ортақтығы ретінде көрінеді. Нәтижесінде, физикалық, сондай-ақ, математикалық танымдар дамуының ортақ заңдылығынан математика мен физиканың өзара қарым-қатынасының жаңа формасы қалыптасады.

Математика қойнауынан пайда болған сәйкестік ұстыны математикаландыру нәтижесінде теориялық физика аумағына өтті. Бұл өту математикалық қана емес, сондай-ақ физикалық танымның да қаулап дамуына үстеме әсер етті. Сәйкестік ұстыны - ескіден жаңаға, барынша толық және терең ғылыми танымға өтудің маңызды және жалпы формасы.

Принцип соответствия в математике //

Проблемы истории и методологии научного познания.

Москва: "Наука ", 1974. С. 170-182.

КВАНТТЫҚ МЕХАНИКАНЫҢ ҚАЛЫПТАСУ ЖӘНЕ ДАМУ ЛОГИКАСЫ

Мұрат САБИТОВ

Қазіргі заманғы жаратылыстану теорияларының ішінде, В.Вайскопфтың ұйғарымы бойынша, көпшілік жағдайларда "барлық басқа ғылыми жетістіктерден гөрі біздің дүниені түсінуімізді неғұрлым тереңдеткен және кеңейткен" кванттық механиканың қалыптасу және даму тарихы өнеге тұтарлық.

Белгілі америкалық физик Р.Фейнман кванттық механиканы ешкімнің түсінбейтіні жөнінде тұжырым жасайды. Ол бұл жағдайда кванттық механикада классикалық ұғымдардың "жұмыс істемейтіндігін", осыдан барып классикалық физикалық-теориялық сипаттаулар мен түсіндірулерде міндетті деп саналатын бұрынғы көрнекілік маңызын жоғалтқанын еске алған болуы керек. Алайда бұл істің бір жағы ғана. Танымның кванттық-релятивистік деңгейіне өтуге байланысты ойлау стилі өзгерді, физикалық құбылыстарды түсіну мен ұғыну логикасы басқаша түрге енеді... Мұндағы жағдаят К.Маркстің "Капиталына" байланысты В.И.Ленин айтқан: "Маркстің "Капиталын", әсіресе оның I тарауын Гегельдің бүкіл Логикасын толық оқып-үйренбей тұрып, толықтай түсінуге болмайды" деген нақыл сөзіне ұқсас. Кванттық механиканы түсіну мен оның алдына қойылған логикалық-гносеологиялық, әдіснамалық мәселелердің дәйекті шешілуі диалектикалық логиканың ұстындары, заңдарымен категорияларының негізінде ғана мүмкін болады.

Қайшылықты үдеріс ретінде кванттық механиканың қалыптасуы. Физикадағы кванттық түсініктердің тууы абсолютті қара дененің сәулеленуі мәселесімен байланысты екендігі белгілі. Ол В.Гейзенбергтің сөздері бойынша, атомдық физиканың орталық тарауларына мүлде қатысты емес және физика ғылымының ұстындық негіздерін қандай да бір дәрежеде қозғамайтындай болып көрінетін. Басқаша айтсақ, ол шешілуі ұстынында классикалық электродинамика шеңберлерінде ғана мүмкін болатын жеке физикалық есеп ретінде елестетілетін. Алайда классикалық теорияның негізінде біреуі сәулелену спектрінің қысқа толқындық, екіншісі ұзын толқындық бөліктері үшін дұрыс болатын Вин мен Рэлей-Джинс формулалары алынған еді. Бірақ есепті толықтай шешуге қол жеткізудің сәті түспей қойғанды.

XX ғасырдың бас кезінде физикада классикалық атомдық физика тұрғысынан сарқа түсіндіруге болмайтын көптеген әртүрлі фактілер мен эмпирикалық заңдылықтар жеткілікті жинақталды. Бұған фотоэффект құбылысы мен оның заңдылықтарын, денелердің меншікті жылуының температураға тәуелділігін өлшеу жөніндегі тәжірибелік деректерді, спектроскопиядағы сериялық заңдылықтарды және т.б. жатқызуға болады. Химиялық элементтер қасиеттерінің периодтылығы жұмбақ болып, ол физикалық-теориялық түсіндіруге мұқтаж болатын. Атом бөлінбейді және құрылымсыз дегенді жоққа шығарған радиоактивтіліктің, электронный Рентген сәулелерінің және т.б. ашылуы, - міне бұлардың бәрі классика шеңберінен шығуды талап ететін атомдық-молекулалық құбылыстардың жеткілікті кең ауқымды саласының пайда болғандығының куәсі еді.

Бұл құбылыстарды физиктердің жеке-жеке қарастырып, олардың хаос түрінде дерлік өмір сүргендігін атап өткен жөн. Спектроскопиялық, химиялық зерттеулер, атомның ішкі құрылысын зерттеулердің қылаң бере бастаған сілемдері ғылыми қызығушылықтардың әлі де толықтай дербес салалары болып табылып, олардың мүмкін деген ішкі байланысы жөніндегі түсініктер өте шалғай, интуитивтік сипатқа ие тұғын. Бұл жағдайларда, абстрактылы түрде айтсақ, жоғарыда көрсетілген зерттеулердің кез келгенімен байланысты классикалық физика позициясының бұзылуы мүмкін еді. Нақ абсолютті қара дененің сәулелену мәселесінің шектілік рөл атқарып, классикалық түсініктер мен ұғымдар шебінде бірінші саңылау тесілген "әлсіз" буын болуы кездейсоқ па? Жеке салалық, шалғайлық болып көрінген бұл мәселенің кенеттен классиканың ғасырлар бойы қалыптасып қалған қатаң шеңберлерін физиктердің теориялық ақыл-ойы (М.Планктің үлгісінде) бұзып өткен ерекше мәселеге айлануына қандай себептер мен жағдаяттар әсер етті?

Планктің бастапқыда барлық спектр үшін дұрыс абсолютті қара дененің сәулелену энергиясының бөліну заңын формалды интерполяция жолымен алғаны белгілі. Бірақ бұл мәселені формалды шешудің (дұрыс формуланың жазылуы) өзінде бірқатар мазмұнды негіз болды: ғалым Вин мен Рэлей-Джинстің белгілі формулалары жалпы заңның жеке жағдаяттары болуға тиіс екендігін және бұдан бөлек соңғысының "теормодинамикалық және электромагниттік теория талаптарын" қанағаттандыруға тиіс екендігін ескерді. Өз формуласын теориялық жағынан негіздегенде М.Планк онсыз формуланың теориялық қорытындысы ешқандай мүмкін болмайтын сәулелену энергиясының квантталғандығына жол беруге мәжбүр болады. Планктың кванттар идеясы осындай болжамдық формада пайда болады да, ғылыми болжамдар формасында ол нақты-жалпы ғылыми идея ретінде кемеліне келіп, дамудың тұтас кезеңінен өтеді.

Өзінің алғашқы формасында кванттық идея әлі де болса абстрактылы болып, ғылыми идея мүмкіндігі түрінде ғана көрінеді. Мұндағы істің жағдайы Планктың бұл мәселені жасанды, уақытша жол берілген деп есептеп, оның шеңберлерін шектеуге бейім болғанында ғана емес. Оның, әрине, бұл идеяның классикалық физика негіздеріне терең қайшы келетінін көре алмауы мүмкін емес еді, бірақ ол бастапқыда пайда болған қайшылықтың тым жайылып кетпесі үшін оны екшеп, ұғымдардың тиісті қайта құруынсыз шешуге тырысып, ымыраласу стратегиясын қолданды деуге болады.

Бұл кезеңдегі кванттың идеяның абстрактылығы анықтамаларының кедейлігімен, мазмұнының дамымағандығымен байланысты еді. Ол "өрескел" (Л.Д.Ландау бойынша) жол беруге біртоғалық сәулеленудегі осциллятордың энергиясы тек энергияның әлдебір элементіне еселенген мәнді ғана қабылдай алатындығы жөніндегі "өрескел" (Л.Д.Ландау) тұспалға саятын еді.

Планкқа һ-кванттық тұрақтының мәнін анықтаудың, N - газдың грамм-молкуласындағы молекулалар санын, к - Больцман тұрақтысын, е - электрон зарядын және т.б. дұрыс есептеудің сәті түсті. Нәтижелердің осы жиынтығын еске ала отырып, Планктың кванттық теориясы жөнінде айтылса да, әңгіме бәрінен бұрын теориялық білім дамуының формасы ретіндегі кванттық болжам туралы болатын Онда және ол арқылы жаңа мен ескі, белгілі (к, е және т.б.) және белгісіздің (һ) элементтері бірыңғай тұтастыққа ұласады.

Сәулелену формуласының дұрыстығын дәлелдеген эксперименталдық тексеру, оның көмегімен физикалық тұрақтылардың белгілі сандық мәнін алу кванттық болжамға шындық сипат берді, бірақ оның физикадағы орны, классикалық физика үшін тегі басқа һ тұрақтысы өмір сүруінің мүмкін болатын салдарлары жөніндегі мәселелер өткір қойыла бастады: кванттық болжам жылулық сәулелену мәселесінің тар шеңберлерімен шектелген бе немесе оның неғұрлым жалпы және қажетті маңызы бар ма, онда өрнектелген идеяның объективтік негізі бар ма және қандай жаңа теориялық құрылғылар ұсына алады?

Планктың кванттық болжамының шымылдығын ашыңқыраған А.Эйнштейн болды. Ол кванттық түсініктердің қатаң түрде жылулық сәулелену мәселесімен ғана байланысты емес екендігін және олардың неғұрлым әмбебап сипаты барын көрсетті. Жарықтық құбылыстардың жеткілікті үлкен тобын (фотолюменисценция, фотоэффект, газдардың иондануы және т.б.) түсіндіру үшін Эйнштейн жарықтық кванттар болжамын ұсынады. Ол бойынша, "әлдебір нүктеден шыққан жарық шоғырының энергиясы үнемі өсіп отыратын көлемде үздіксіз тарқатылмайды, тек бүтін күйінде жұтылатын не пайда болатын, кеңістікте оқшауланған бөлінбейтін кванттар энергиясының ақтық санынан жинақталады" , Көп ұзамай ол классикалық тұрғыдан түсініксіз қатты денелердегі жылу сыйымдылығының температураға тәуелділігін түсіндіріп, кванттық теорияның қолданылу саласын кеңейтуде жаңа қадам жасады. Ол мұнда кванттық болжамды жалпы тербеліс үдерістеріне таратты: "Эйнштейн аз тербелістер энергиясының өзі де квантталатынын, аз тербеліс жасайтын әрбір жүйенің hv планктік кванттың бүтін еселігіне тең ғана энергияға ие бола алатынын қабылдады".

Бұл жұмыстардың даналылығы (егер олардың логикалық сарынын еске алсақ) сонда, Эйнштейн физиканың өз дамуы барысында пайда болған қайшылықтарды пайымдаулардағы қандай да бір кемістіктердің, қателіктердің салдары ретінде жариялауға әрекеттенбейді, ғалым үшін олар физикалық ойдың одан әрі жылжуы үшін түрткі қызметін атқарады.

Эйнштейн жарық дифракциясы мен интерференциясы құбылыстарын тамаша түсіндіретін толқындық теорияның "қандай да бір басқа теориямен ауыстырыла қойылуы әлдеқалай'" деп есептеді, солай бола тұрса да оған мүлдем қарама-қарсы жарықтық кванттар болжамын ұсынады. Осылайша ол қарама-қарсы түсініктер синтезі, қарама-қарсылықтардың ішкі бірлігі мәселесін қойды.

Эйнштейн еңбегінің іс жүзіндегі бұл диалектикалық рухын В.Гейзенберг тамаша береді: "Ал жарық бір-біріне ұқсамайтын бұл да басқаша да бола ала ма? Эйнштейн, әрине, дифракция мен интерференция бойынша белгілі тәжірибелердің толқындық түсініктер негізінде ғана түсіндірілетінін білді. Ол сондай-ақ өзінің жарық кванттары болжамы мен толқындық түсініктер арасындағы толық қайшылықтың бар екендігін жоққа шығара алмады. Эйнштейн өз интерпретациясының ішкі қайшылықтарын жоюға тіпті әрекеттенген де жоқ. Ол қайшылықтарды көп кейінірек ойлаудың мүлдем жаңа әдісінің арқасында түсінілуі мүмкін дүние ретінде қабылдады".

Бұл бағаның тамашалығы сонда, бұл жерде толқындық және кванттық түсініктердің ішкі қайшылықты айқын атап көрсетіледі. Егер классикалық физика мен Планк жаңалығының арасындағы қайшылық физикалық білімнің одан арғы дамуы барысында шешілуге тиіс білімдегі (өзінің объективтік негізі бар) қайшылық ретінде көрінсе, жарықтың корпускулярлық-толқындық дуализмі құбылыстардың өздеріне тән қайшылық болып табылады. Эйнштейн бұл қарама-қайшылықты ішкі қайшылық ретінде ойластырды және мұндай түсінік оны қарама-қарсылықтарды синтездеу міндетін тұжырымдауға әкеледі: "Теориялық физика дамуының келесі фазасы бізге қандай да бір мағынада жарықтың толқындық теориясының ағымдылық теориясымен қосылуы болатын жарық теориясын береді".

Гейзенберг бұдан өзге, бұл қайшылықтарды ұғымдарда дәлме-дәл білдіруге мүмкіндік беретін, сөйтіп қайшылықты аластататын формалдық-логикалық ережеге мойымай әрекет етуші ойлаудың жаңа әдісі жөнінде айтады. Гейзенберг "ойлаудың жаңа әдісі" ретінде ойлаудың жалпылама әдісі дәрежесіне дейін көтеру дұрыс болмайтын Бордың қосымшалық ұстынын (жалпыламалық сәттерден құралақан болмаса да) еске тұтып отыр. Қайшылықты ойлау талабына жауап беретін және XIX ғасырдың соңы мен XX ғасырдың бас кезіндегі революциялық ашылымдарға байланысты физикада өзіне жол сала бастаған ойлаудың шын мәніндегі жаңа әдісі диалектика болып табылады. В.И.Ленин жаратылыстанудағы ең жаңа революцияны (негізінен XIX ғасырдың соңы - XX ғасырдың бас кезіндегі физикадағы) талдай отырып, жаратылыстанудың бірден-бір дұрыс философиясы мен бірден-бір дұрыс әдісі диалектика болып табылатынын бірнеше рет атап көрсеткен болатын. Қазіргі заманғы физиканың, жеке алып қарағанда кванттық физиканың деректері Лениннің бұл қорытындысының тағы бір дәлелі болып табылады. Бордың қосымшалық ұстынын келетін болсақ, оның атомдық физикада қолданылуының рационалдық мағынасы бар екендігі сөзсіз, ол жөнінде төменіректе сөз болады.

Жарықтық кванттар туралы түсінік пен соған байланысты сәулеленудің синтетикалық теориясын құру мәселесі ұзақ уақыт бойы басқа физиктер тарапынан қолдау таппады.

Бұл ол кезде физиктердің классикалық физика позицияларында (оған сай толқын дегеніміз - әлдебір абсолюттік үздіксіздік, ал бөлшек-дискреттілік, үздіктілік, яғни екі жеке-жеке алып қарағанда бір-бірімен үйлеспейтін, бір-бірін жоққа шығаратын қарама-қарсылықтар) тұрғандығымен және олар осылайша формалды-логикалық қайшылықсыздық талабын абсолютендіретін ойлаудың метафизикалық әдісін ұстануымен түсіндіріледі.

Кванттық механиканың қалыптасу тарихы неғұрлым олардан тезірек құтылуға әрекеттенген сайын соғұрлым көбірек көріне түсетін қайшылықтарға толы болды. 1913 жылдан 1921 жылға дейінгі атомдық физиканың дамуына шолу жасаған өз мақалаларының алғы сөзінде Н.Бор былай деп жазды: "Осы уақытқа дейін, көрініп отырғанындай, істің жайы сол - атом құрылысы саласындағы әлдебір жаңа табыс сайын кванттар теориясының жақсы танымал "жұмбақтары" (қайшылықтары. - М.С.) айқынырақ бой көрсетіп келеді".

Кванттық механиканың тарихи тамырларының біріне айналған Эйнштейн еңбектерінің арқасында біртіндеп кванттар жөніндегі түсініктердің елеулі пәндік негізі бар екендігі және классикалық физика абсолютті қара дененің сәулелену мәселесінде соқтығысқан қайшылықтардың мүлде де жалғыз емес екендігі айқын көріне бастады. Эйнштейн теоретик ретінде бірыңғай кванттық түсініктерге сүйене отырып, бұл қайшылықтарды шешуге тырысты. Оның жарықтың синтетикалық "корнускулярлы-толқындық" теориясын құру жөніндегі батыл идеясына келетін болсақ, ол кванттық механика жарық көргеннен кейін ғана дамуы мүмкін болған екіншілік кванттау мен басқа әдістердің негізінде кванттық электродинамиканың құрылуымен жүзеге асырылды.

Сольвеев конгресі (1911 жылдың күзі) кванттық теория дамуындағы бетбұрыс болып шықты. Бұл уақытқа қарай Планктің кванттық болжамы физикалық жүйелер энергиясының кванттануы жөніндегі жалпы идея мәртебесіне ие болған еді. Ғалымдар үздіксіздікпен қатар енді һ-кванттық тұрақтының өмір сүруінің арқасында микроқұбылыстардың өздеріне тән дискреттілік белгілерді теориялық өрнектеудің құралдарын іздестіре бастады. Сол кездің өзінде-ақ оның қажеттілігі мен бірден-бірлігі, объективтілігі мен шығармашылық қуаты дәлелденген еді. Ғалымдар оның негізінде іргелі теория, "жаңа механика" (Лоренц бойынша) құру мүмкіндігіне мол үміт артты.

Жеке топшылама формасында пайда бола отырып, кванттар идеясы бірқатар нақты болжамдарды негіздеу мен ұсыну, қайшылықтардың тұтас кешенінің шешімін табу арқылы жалпылық және қажеттілік дәрежесіне көтерілді. Болжам (гипотеза) идеялар дамуының белсенді формасы, оның ішкі қауқарының жарыққа шығуы болып табылады. Идея өз кезегінде болжамның теориялық құндылығы мен мәнділігін анықтайды . Кванттық идея жаңа пәндік және оған сәйкес теориялық тұтастық сұлбасын көрінбестей сызып шыққандай болады. Ол классикалық физика түсініктері мен ұғымдары шеңберін алғашында бір жерінде кездейсоқ бұзып шыққан сияқтанады. Оның қажеттілігі мен жалпылығы осындай бұзылған жерлердің көп бола түсуінен және барлық жағдайларда пайда болған қиындықтардың шешімін оның негізінде табу мүмкін болып шығатындығынан көрінеді.

XX ғасырдың бас кезінде атомдық физика мәселелерінің ішінде атом құрылысы басты мәселеге айналды. Оны шешу басқа да атомдық-молекулалық құбылыстарды, эмпирикалық заңдылықтарды және т.б. түсіндіру жолдарына тәуелді екендігі әділетті түрде пайымдалды. Физика теоретиктерінің назары Резерфорд жасаған атомның ядролық үлгісіне ауды: "Атомның бұл моделіне зор көңіл бөлу қажет, - деп жазды Н.Бор, - өйткені, Резерфорд көрсеткендей, мұндай ядролардың өмір сүретіні жөніндегі пайымдау а-сәулелерінің үлкен бұрыштарға шашырауы жөніндегі тәжірибелік деректерді түсіндіру үшін қажет'". Бұл үлгіні теориялық жағынан негіздеу үшін Н.Бор кванттық идеяны қолдануға шешім қабылдайды. "Атомдық жүйелер тәртібін талқылау үшін Планк теориясының жалпылама (курсив біздікі. - М.С.) маңызын алғаш болып А.Эйнштейн көрсетті" , - деп атап көрсетті ол. Мұнда іс жүзінде кванттық идеяның атомдық физикадағы эксперименттік деректердің бірқатар жиынтығымен теориялық синтезделуі жөніндегі мәселе қойылады. Нақ осы кванттық идея жаңа кезеңінің бастамасын Бор салған және кейіннен атомдық-молекулалық құбылыстардың барлық саласын қамтыған осы синтездеуші қозғалыстың жетекші идеясы ретінде көрінді. Спектроскопия бойынша, элементтердің химиялық қасиеттері мен атомдық құрылысы жөніндегі шашыраңқы эмпирикалық зерттеулер квантгық идеяның бастамалық біріктіруімен белгілі бір байланыстылыққа, пәндік тұтастыққа ие болды.

Мұнда осы уақытқа дейін практика жүзінде бөлініп алынған, бірақ ретсіз хаостық түрде қарастырылып келген әлдебір пәндік нақтылықтың фрагменттерін бірыңғай тұтасқа шоғырландыруда идеяның белсенді қалыптастырушы рөлі айқын байқалады. Кванттық идеяның белсенділігі оның негізінде жаңа эксперименттер жүргізу ниеттерінің тууынан көрініс тапты (Штарктың электр өрісінің спектралдық сызықтарға әсерін зерттеу бойынша, Эйнштейн мен де Гааздың магниттік-механикалық әсерлерді, Дж.Франк пен Г.Герцтің электрондармен атқылағандағы сынап булары спектрлерін бақылау жөніндегі зерттеулері және т.б.), ал бұлар кванттық теорияның дамуы үшін қосымша деректердің көздері қызметін атқарды.

Тиісті пәндік салалармен қақтығыса отырып, кванттардың жалпы идеясы Бордың кванттық теориясының өзегін құрған кванттық постулаттарға түрленді. Ядролық модельдің кванттық идеямен сабақтасуының ең әртүрлі мүмкіндіктерін формалды түрде елестетуге болады. Бұл міндетті шешудің шекаралық шарты (атом орнықтылығы фактісімен қатар) теория қорытындыларының белгілі спектрлік заңдылықтар формасымен сәйкес келу талабы болып табылады. Бордың өзі сутегі спектрі бойынша Бальмер формуласының ынталандырушы маңызын бірнеше дүркін көрсеткен болатын. Оның пікірі бойынша, кванттық постулаттарды "сутегі спектрін түсіндірудің қарапайым жағдайына қолдану... бүкіл теорияның бастау нүктесі болды". Және, шын мәнінде, химиялық элементтер қатарындағы ең қарапайымы бола отырып, сутегі атомы кванттық механиканың қалыптасуында таза күйінде тұтастық табиғаты жүзеге асырылған форманың рөлін атқарды. Неғұрлым күрделірек химиялық элементтер атомдарының қасиеттері мен құрылысын зерттеу кезінде физиканың дәйекті кванттық теориясы жасалғанға дейін іс жүзінде сутегі атомы мен сутегі тектес атомдарды зерттеудің есеп-қисап нәтижелері басшылыққа алынып келді.

Бор теориясы болжамдық ұйғарымдардың (постулаттардың) әлдебір жиынтығы ретінде, формалдық аппараты әлі де дами қоймаған гипотетикалық-дедуктивтік құрылғы ретінде көрініс тапты. Ол физикаға сипатты белгілері дискреттік, тұтастың бөлінуі сияқты жаңа ұғымдар мен түсініктерді енгізді. Құбылыстардың аталмыш саласындағы заңдылықтары шамамен дұрыс бейнеленген Бордың "ескі" кванттық теориясының тұғырнамалық-мазмұндық аппараты мынадай болды: үзілісті стационарлық орбиталар, олардың арасындағы өткелдер (кванттық секірістер), энергетикалық деңгейлердің квантталуы, әртүрлі кванттық сандар және ортақ тұтастық мінездеме ретінде барлық сипаттық өзара қатынастарда һ-кванттық тұрақтының болуы.

Тіпті осы қиылған формасында ескі кванттық теория атомдық құбылыстардың үлкен саласын қамтып, олардың белгілі қасиеттері мен заңдылықтарын жүйеге келтірді, бірқатар жаңа құбылыстарды болжап, түсіндіре алды. Оның жалпы бағытының дұрыс екендігі айқын болды. Сонымен бірге тұғырнамалық аппараттың дамымағандығы мен негіздердің формалды қайшылықтылы, әртектілік Бор теориясының толық еместігі мен кемістілігін шарттандырды (ол тіпті сутегі атомы жағдайының өзінде сәулелену қарқындылығын түсіндіре алмады), және оны кванттық идеяны атомдық құбылыстар теориясы формасына, осыған сай аталмыш пәндік саланы зерттеудің әдісіне (бастауыш кванттылау деп аталатын әдіс) айналдырудың тарихи жағынан бірінші сатысы деп есептеуге болады.

Бұл сатыда кванттық идея жекелікте (ортақ тип көрініс тапқан бұл жекелік жоғарыда атап өтілгендей сутегі атомы болып табылады) және жекелік арқылы өзінің ерекше жүзеге асуын табады (Бордың кванттық постуланттары формасында): пәндік саланың айрықша белгілерін дұрыс ұстай біліп, ол әлі де болса соңғысының жалпылама табиғатын, мәнін білдіре алмайды (бұл постулаттылыққа жағдай жасайды - кванттық идея сырттан өзінің кванттық шарттарымен әмір етіп, олар арқылы қозғалыстың классикалық заңдарын шектейді). Ғалымдардың алдында мынадай мәселе тұрды: бұл ерекше мазмұнды жалпылама дәйекті ғылыми теория дәрежесіне қалай көтеруге болады? Оның физикалық-теориялық тұжырымы былайша берілуі мүмкін: атомдық-физиканың теориялық негіздерін одан әрі қалай дамытуға болады, ескі кванттық теория шеңберінде шешілмейтін болып қалған сәулеленудің интенсивтілігі, полярлануы және т.б. мәселелерді қалай шешу керек?

Физиктер Бор теориясынан шыға отырып атомдық құбылыстар табиғатын ой елегінен өткізу әрекеті кезінде бастапқыда теорияның жоғарыда аталған кемшіліктеріне толық жатқызуға тырысқан, көзге көрініп тұрған қайшылықтарға ұрынды. В.Гейзенберг эксперименттік материал мен ескі теориядан туындайтын, физиктер өз алдына қоюға мәжбүр болатын мәселелерді былай сипаттайды: "Бұл сұрақтар қандай? Олардың барлығы дерлік әртүрлі тәжірибелердің нәтижелерінде көзге көрінерлік және таңғаларлық қайшылықтармен істес болды. Интерференциялық бейне құрайтын және сол арқылы толқындық қозғалыс негізінде жатқанын дәлелдейтін сәулелену сонымен бір мезгілде неліктен фотоэлектрлік әсерді туғызатын, қозғалмалы жарық кванттарынан құрылуға тиіс? Атомдағы электрондардың орбиталық қозғалысының жиілігі шығарылған сәулеленудің жиілігі болып табылмайтындығы болуы мүмкін бе? Бұл шынымен де ешқандай орбиталық қозғалыс жоқ дегенді білдірмей ме? Бірақ егер орбиталық қозғалыс жөніндегі түсінік дұрыс емес болса, онда мұндай жағдайда атом ішіндегі электронмен не болмақ" және т.б.

Кванттық теорияның одан әрі дамуы бұл қайшылықтар мен жұмбақтар шумағын тарқату мен шешімін табудың жолдары мен әдістерін тапқан Н.Бордың жаңа идеяларының ықпалымен етті. А.Эйнштейн өзінің әйгілі "Өмірбаянында" сол кездегі Бордың еңбектеріне баға бере отырып, былай деп жазды: "Маған осы тербелмелі және қайшылықтарға толы негізден данышпандық түйсігі бар, әрі нәзік сезімді адам - Бордың химиядағы еңбегінің маңызы зор, спектрлік сызықтар мен атомдардың электрондық қабықтарының ең негізгі заңдарын табуға мүмкіндік алуы әрқашан да керемет болып көрінеді. Бұл маған қазір де керемет болып көрінеді. Бұл - ақыл-ой саласындағы ең жоғарғы сазгершілік" . Шамасы Бор кванттық механиканы интерпретациялау мақсатында дамытқан қосымшалық идеясының жұрнақтары "таңқаларлық" деп аталынған қайшылықтармен істес бола бастаған кезеңдегі еңбектерде де көрініс бере бастаған тәрізді.

Кванттық теория дамуының талқыланып отырған кезеңі үшін оның басқа идеясының анықтауыш маңызы болды, атап айтқанда, Бордың сәйкестік ұстыны. Көп кванттық сандардың шектік жағдайларында бір-біріне қайшы келетін кванттық-теориялық және классикалық түсініктерді өзара соқтығыстыра отырып, ол атомдық физика есептерін шешудегі формалды бағдар (кванттықпен үйлесімде) қызметін атқаратындай классикалық теориялық сипаттаудың белгілерін анықтайды. Бұл жолда күрделі атомдардың құрылысын түсіндіруде, сәулеленудің интенсивтілігін, полярлануы мен дисперсиясын есептеп шығаруда елеулі нәтижелерге қол жеткізілді.

Бордың сәйкестік ұстыны әлі қалыптаса қоймаған формалдық аппараттың орнын толтырып, кванттық теорияның пәндік саласы шекараларын біртіндеп кеңейтуге жағдай жасады. 1921 жылы Н.Бор (теориялық сипаттаудың ұстындық мәселелерін еске ала отырып): сәйкестілік тұрғысынан қарастыру "әзірше, еске алынған қиындықтарды шешуге бір қадамға болса да жақындатпағанымен болмайтын барлық жаңа салаларда жемісті болып отыр" деп атап көрсетті.

Бордың сәйкестік ұстынының жемістілігі ғалым ойының неғұрлым терең негіздері терістеуді терістеу диалектикалық заңының әрекетінде жататын білім дамуы сабақтастығының жалпы ғылымдық заңы арнасында болуымен түсіндіріледі.

Сабақтастық байланыстың жалпы идеясы сәйкестік ұстынында нақтыланады, оның үстіне Н.Бор оның қисынын неғұрлым терең кванттық-теориялық мазмұнымен толықтыра отырып, үнемі дәлдеп отырды. Егер бастапқыда (1918 жылы) "Ұстынының мазмұны кванттық және классикалық теориялардың арасындағы формалды ұқсастық... ретінде тұжырымдалса", кейінірек (1923 жылы) ол таза кванттық-теориялық заң ретінде" қарастырылады. Н.Бор өз ұстынымен теориялық ізденістердің жалпы бағытың белгіліден белгісізге өту жолын, зерттеулер барысына бақылау мен түзетулер енгізу әдісін дұрыс анықтады. Сәйкестік ұстыны ғалымдарды логикалық жағынан дәйекті теорияны жасау жолы... тосын пікірлердің, қайшылықтар мен жұмбақтардың шым-шытырманымен бастап жүрді, бұл жолдар арқылы физиктер "кванттық теория рухына енді" (В.Гейзенберг). Олар күрделі атомдарды, олардың сәулеленуі спектрлерінің жиілігі мен интенсивтілігін есептеуді үйренді және бұл міндеттерді шешудегі бірден-бір жолбастаушы жіп сәйкестілік қағидасы болды. Кванттық постулаттарды ұсынудан басталған, оларды сәйкестік ұстыны бойынша дамытуды қоса алғандағы еңбектердің жиынтығы кванттық механиканың тарихи тамырларының тағы да біреуі болып табылды.

"Ол жылдардың таңданарлық оқиғасы, - деп нақтылай түседі ІЗ.Гейзенберг, - түсіндірудің бұл үдерісінде кванттық теорияның парадокстары жоғалмай, керісінше, неғұрлым көзге көрінерлік формада орын алып, бұрынғыдан әрі өткірлене түсу фактісі болды. Осы кезде көптеген физиктерде бұл айқын қайшылықтардың атом физикасының ішкі табиғатына тиісті екендігі жөнінде нық сенім пайда болды".

Осылайша кванттық түсініктердің даму барысында өзінің логикалық мазмұны бойынша тамаша факт айқындалды: атомдық құбылыстардың жұмбақтарын ашу үдерісінде қайшылықтардың өсуі мен шиеленісуі орын тепті (олар алғашында сол кезде қол жеткен білім деңгейінің жеткіліксіздігімен, байланыстырылды) - және бұл физиктерді оларға назар аударуға мәжбүр етті. Енді бұл қайшылықтардың атомдық құбылыстардың өзіне тән объективтік сипатқа ие екендігі айқын бола түсті. Яғни оларды болашақ теорияда барабар бейнелей міндеті пісіп-жетілді.

Ғалымдар логикалық жағынан дәйекті теорияға ие болмай тұрып-ақ, мүмкін болатын барлық эксперименттердің нәтижелерін шамамен алдын ала дұрыс болжай немесе дәл тұспалдай алған, теорияның алды деуге тұрарлық сындарлы ахуал көңіл аударуға тұрарлық . Атомдық-молекулалық құбылыстардың практика бөлінген пәндік саласы, оның ең маңызды заңдылықтарының анықталуы, іргелі кванттық идея, пәннің теориялық талдауындағы қайшылықтар мен жұмбақтарды анықтау - осы дәйекті кванттық теорияны жасауға қажетті негізгі шарттар дап-даяр болды. Ең соңында кванттық теория жұмбағын шешу үшін тағы да бір күш-жігер талап етілді.

Физиктердің теориялық қызметі неғұрлым мақсаттырақ бола түсті; құбылыстар тізбегіндегі әбден шашыраңқы түсініктер мен ұғымдарды байланыстыра алатындай буынды іздестіру басталды.

Гейзенберг Бордың сәйкестілік қағидасын ұстана отырып кванттық теория қалыптасуының бұл тармағын логикалық соңына дейін жеткізе алды. Ол атомдардың қасиеттері жөніндегі есептеулерде бірқатар математикалық заңдылықтардың "ізіне түсті", классикалық және кванттық теория заңдары формаларының сәйкестігі бар екендігі (кәдімгі сандардың орнын кванттық теңдеулерде сандар таблицалары - матрицалар -басты; осылайша 1925 жылы матрицалық механика негізі қалайды) жөнінде пайымдау жасады. Толқындық механика да математикалық гипотеза әдісімен жасалды: де Бройльдің "толқын - бөлшек" идеясынан шыға отырып және XIX ғасырдың ортасынан-ақ белгілі болған оптикалық-механикалық аналогияны жетекшілікке ала отырып Э.Шредингер (1926 жылы) микробөлшектер қозғалысы теңдеуінің түрін постулаттады. Көп ұзамай екі нұсқаның да математикалық эквиваленттілігі дәлелденді және олар бірыңғай теорияға -релятивистік емес кванттық механикаға бірікті; осылайша кванттық идея атомдық-молекулалық құбылыстар саласында теориялық жағынан салыстырмалы толық жүзеге асырылуға мүмкіндік алды.

Егер кванттық механиканың екі нұсқасының да қалыптасу жолдарын қатар қойып, салыстыратын болсақ, онда олардың ішкі бірлігін оңай аңғаруға бірыңғай қалыптасу логикасын бақылауға болады. Шындығында олардың бастапқы тармақтары бір-біріне дәл келеді: матрицалық механика үшін Бордың кванттық шарттары (постулаттары) мен де Бройльдің толқындық механика үшін толқын - бөлшек" болжамы, - өйткені толқын мен бөлшектің дуализмі кванттық шарттарды түсіндіруге тиіс болатын Олардың екеуінің де ортақ пәндік саласы бар: матрицалық механика көрсетілгендей тікелей атомдық физика бойынша зерттеулерден и айда болады; толқындық механикаға қатысты мәселеге келсек, оған байланысты Бордың ескі теориясының қайшылықтары мен қиындықтары, атомдық физиканың одан арғы дамуының мұқтаждықтары нақтылық детерминдейтін факторлар болып табылады. Және, соңында Э.Шредингер жетекшілікке алған оптикалық-механикалық аналогиядан Бордың сәйкестік ұстынына жол салынуы мүмкін.

Екі жағында да жаңа теорияның даму формасы ретінде математикалық гипотеза әрекет етеді. Көрініп тұрғанындай, ол теория қалыптасуының ақтық сатысы - оның негізгі теңдеуін жазу мен математикалық аппараттың дамуында анықтауыш рөл атқарады. Бұдан барып математикалық гипотезаны негіздеу мен ұсынудың ол онсыз бола алмайтын белгілі бір алғышарттары мен жағдаяттарының болатыны келіп шықпақ. Математикалық гипотеза тууының алдында пәндік облыстың практика жүзінде бөлініп шығуы, эмпирикалық және теориялық зерттелінуі, оның негізгі сипаттамалары мен заңдылықтарын орнату, белгілі бір идеялық-теориялық даму қажет. "Физикалық теорияны жасауда аса мәнді рөлді іргелі идеялар атқарады, - деп, А.Эйнштейн мен Л.Инфельд әділетті жазады. - Физикалық кітаптар күрделі математикалық формулаларға толы. Бірақ әрбір физикалық теорияның бастамасы формулалар емес, ойлар мен идеялар болып табылады. Идеялар кейінірек сандық теорияның математикалық формасын қабылдауға, экспериментпен салыстыруды мүмкін етуге тиіс".

Пәндік салалар қайшылықтарының көрінісі ретінде кванттық механика ұғымдарының өзара байланысы. Кванттық механиканың қалыптасу үдерісін оның мәнді нүктелерінен бастап математикалық формализмінің пайда болуына дейін талдай отырып, біз кванттық механиканың жасалу тарихы қайшылықтарға толы екендігін көрсеттік. Тарихи тұрғыдан алып қарағанда бұл қайшылықтар кванттық түсініктердің кванттық механиканың жасалуына дейінгі дамуының қайнар көзі қызметін атқарды. Енді қайшылықтардың кванттық механика түсініктерінің субординациясын орнатудағы рөлі мәселесіне, яғни мәселені логика тұрғысынан қарастыруға көшеміз.

Бұл міндет өзінің шешілуі үшін белгілі бір философиялық, логикалық-гносеологиялық алғышарттарды қажет етеді.

Абстрактылық және нақтылықтың, эмпирикалық және теориялықтың, жалпы және жекенің, абсолюттілік және салыстырмалылықтың арақатынасын әртүрлі түсінуге орай, кванттық механиканы интерпретациялаудың әртүрлі жолдары дамуы мүмкін. Бұл көбінесе оның айналасында тыншымай отырған философиялық сипаттағы пікірталастардың толастамауын түсіндіреді. Теориялық пен эспирикалықтың, жалпы мен жекенің метафизикалық ажырату позициясынан шыға отырып, қандай да болмасын ғылыми теорияны барабар интерпретациялау мәселесін қою, оны шешу мүмкін емес. Жалпыны барлық жекелерге тікелей жалпы ретінде метафизикалық түсіну, оның практика өлшемі тарапынан негізделген тексеріске шыдағанына қарамастан, кванттық механиканың толықтығын терістеуге әкеп соғады. Жалпыны терістейтін және жекені жалпыдан жоғары қоятын позитивизм болса, жалпы нақтылық жөніндегі, жеке алып қарағанда микроқұбылыстардың нақтылық жөніндегі мәселенің маңыздылығын жоққа шығарып, жалпақ эмпиризмге қарай бет бұрады. Сондықтан позитивистер теорияны біздің тәжірибені реттейтін, бірақ тәжірибеден тыс нақтылық мазмұны болмайтын конструкт ретінде ғана жариялайды. Оны кванттық механикада қолдану, бұл теорияның толықтығы мойындалса да (оның берілген саладағы барлық эмпирикалық мүмкіндіктерді қамти алу толықтығы ретінде), кванттық-механикалық ұғымдардың терістелуіне, оның математикалық формализмін тек қолайлы символика деп жариялауға әкеп соғады.

Диалектикалық логика теориялық және эмпирикалықтың, жалпы және жекенің, абстрактылық және нақтылықтың өзара қатынасын түсінуден келіп шығады. Жалпы заттар мен құбылыстардың ішкі заңы, ал теориялық - осы жалпының, заңның ұғымдардағы барабар көрініс ретінде түсіндіріледі. Диалектикалық логика зерттеушінің қарамағына пән логикасының өзіне барабар ғылыми әдісті - абстрактылықтан нақтылыққа қарай өту әдісін ұсынады. Бұл әдістің "жаны" қайшылықтың диалектикалық заңы болып табылады, яғни абстрактылықтан нақтылыққа өту қалай болса солай емес, пәннің ішкі қайшылықтарына сай жүзеге асады, өйткені диалектикалық қайшылық жалпылама заң ретінде пәннің теориялық анықтамалары, теория ұғымдары дамуының заңы ретінде де әрекет етеді. Оны кванттық механиканы интерпретациялауды тұрғызуға қосу оның анықтамаларын көлемді орналастыруға кванттық-механикалық ұғымдар деңгейлері мен олардың арасындағы өтулерді белгілеуге мүмкіндік береді.

Теорияның пәндік саласы анықтамаларының (белгісіздік қатынастарының, статистикалықтың және т.б.) ішкі байланысын зерделеу үшін ең қарапайым, бастапқы қатынасты (бастаманы) талдау қажет. Ондай бастапқы қатынас қызметін микробөлшектерге тән корпускулярлы-толқындық дуализм феномені атқарады. Кванттық механиканы түсінудегі бастапқы пункт ретінде бұл фактінің маңызын көптеген физиктер әрқалай атап өтеді. Бұны А.Эйнштейн жағымсыз формада баяндады: оның түсіндіруі бойынша статистикалық кванттық механика "барлық бөлшектердің қосарлы табиғаты жұмбағының" түпкілікті шешімін бермейді.

Бастапқы пункттің жалпылама қасиеті оның қайшылықтығы болып табылады. Кванттық механикада да микробөлшектің корпускулярлық-толқындық дуализмі ішкі қайшылықты қатынас ретінде көрінеді.

Құбылыстардың кванттық саласы бастапқы қатынасы - корпускулярлы-толқындық дуализмді - диалектикалық түсіну оны микробөлшектің ішкі қайшылықты табиғатының көрінісі ретінде қарастырудан тұрады. Қарама-қарсылықтар бір-бірінен ажыратылмайды, ымыраға келтірілмейді, тегістелмейді, бір-біріне қарама-қарсы екі жақтың қатынастары, байланысы, "өзара әсері" (Ф.Энгельс бойынша) жөнінде нақты мәселе қойылады. Бұл жақтардың әрқайсысын жеке алып қарағанда, олардың абстрактылы берілгенінде ешқандай да жұмбақ жоқ. Қарама-қарсылықтардың бірлігі, байланысы жөніндегі мәселе көптеген парадокстарды анықтайды. Микрообъект нені білдіреді: толқынды ма, әлде бөлшекті ме? Егер толқын, яғни үздіксіз оқшауланбаған мәнділік болса, онда оның корпускулярлық қасиеттерін қалай түсіндіруге болады? Егер қандай да бір дискретті, оқшауланған, яғни бөлшек болса, онда оның толқындық қасиеттерін қалай түсінуге болады? Оларды қолды бірақ сілтеу, оларды байқамау мүмкін емес, өйткені олар ойды қозғайды, құбылыстардың сыртқы жағымен, тек фактілермен ғана қанағаттанбай, заттар мәнінің сырын білуге әрекеттенетіндердің ешқайсысын тыныштықта қалдырмайды.

Бұл жерде оларды әртүрлі қатынастардағы қарама-қарсылықтар деп, олар қайшылықтар қатынасында емес, сыртқы толықтырылу қатынасында деп, сілтеме жасауымыз да бізді құтқара қоймайды. Мысалы, Луи де Бройль микрообъектінің қарама-қарсы жақтарын "бір мезгілде ешқашан көруге болмайтын, бірақ бұл затты толық сипаттау үшін кезекпе-кезек-қарауға болатын оның екі жағына" ұқсатады. Бұған аналогия бойынша жасалған ой-тұжырымы ештеңені түсіндіре алмайды: ол өз назарынан қатарластыра қаралып отырған жақтардың мәнді қарама-қарсылық қатынасында екендігіне саятын маңызды сәтін жіберіп алады. Корпускулярлық пен толқындық аспектілер жай ғана екі әртүрлі жақтар емес, бір нәрсенің қарама-қарсы қасиеттері де.

Корпускулярлық және толқындық қасиеттердің бір мезгілде көріне алмайтындығы ғана маңызды емес, олар бір нәрсенің қарама-қарсы көріністері, демек қаншалықты "қарама-қарсылықтардағы бірлігі" болатыны маңызды. Корпускулярлық-толқындық дуализм ұғымы қарама-қарсы қасиеттердің бір мезгілде көрінбеуі ғана емес, олардың қайшылықты бірлігін, байланысын тіркейді. Бұл микробөлшектің табиғаты іштей қайшылықты және осыған сай ұғым да іштей қайшылықты болуға тиіс екендігін білдіреді. Басқаша жағдайда ұғым ақиқат болудан қалып, ақиқаттың бір бөлігін ғана бейнелейтін болады.

Осыған байланысты "корпускулярлық-толқындық дуализм" ұғымында ішкі қайшылықтардың болмайтыны жөніндегі тұжырыммен толықтай келісуге болмайды. Мұндай түсінік тек талдамалық сәтті ғана, қарама-қарсы қырлардың бір мезгілде көрінбейтін фактісін ғана тіркеп, олардың бірлігі, синтездік сәт бұл түсініктен тыс қалады. Ол қарама-қарсылықтардың бірлігін білдіретін нақты түсінік емес, толықтыруларды қажет ететін бір жақты, абстрактылы түсінік ретінде бой көрсетеді. Сондықтан синтездік сәтті білдіру үшін В.А.Фок потенциалдық мүмкіндік ұғымына жүгінуге мәжбүр болады: дуализм тиісті жағдайларда корпускулярлық және толқындық қасиеттер көрсететін микробөлшекке тән ішкі потенция ретінде түсіндіріледі. Осының өзімен қарама-қарсылықтар олардың екіге бөлінуі үшін сәйкес жағдаяттар қажет олардың бірлігі ретінде, олардың "өзіндік-болмысында" пайымдалады.

Физикада толқындық және корпускулярлық аспектілердің байланыс заңы қарама-қарсылықтар олардың қайшылықты бірлігінде өрнектелген белгілі "парадоксалдық, иррациональдық дерлік" (М.Борн бойынша) өзара қатынастар ретінде беріледі. Бұл өзара қатынастардың қазіргі заманғы физикада орасан маңызы бар. Олар кванттық механика түсініктерінің барлық күрделілігін, қайшылығын бейнелейді, осы теорияның іргетастары болып табылады. М.Борн: "Егер барлық математикалық егжей-тегжейлікті алып тастасақ, онда кванттық механиканың жаратылысы Планктың E=hv және Эйнштейн де Бройльдің Р= j өзара қатынастарынан келіп шығады", - деп есептейді. Шындығында да, микробөлшектің корпускулярлы-толқындық табиғаты (және оны білдіретін заң) потенциалды түрде кванттық механиканың барлық анықтамаларынан тұратын қарапайым жасушасы, түйіні болып табылады. Логикаға сыймайтын, тосын (парадоксалды) болып көрінгеніне қарамастан, бұл өзара қатынастарды жазған М.Планктың, А.Эйнштейннің, Л.Де Бройльдің шығармашылық ойының алдын ала кесіп-пішілмегендігі қайран қалдырады.

Микрообъектісінің корпускулярлы-толқындық табиғаты әдеттегі классикалық түсініктерде бейнеленуі мүмкін емес. "Толқын" мен "бөлшектің" классикалық ұғымдары, сондай-ақ оларға сай сипаттамалар (Е, Р және n, 1) өздерінің бұрын болған абсолюттілігін жоғалтып, өзінің жуықтаушылық, салыстырмалылық сипатын көрсетеді. Толқын мен бөлшектің арасындағы мүлдем өтуге болмайтындай көрінген қыр жойылып, бұрынғы қатып-семген қарама-қарсы жақтар бір-біріне өтеді, бірі-бірінің мазмұнын толықтырады. Жақтардың әрқайсысы микрообъектінің қайшылықты табиғатының тек біреуін ғана көрсете отырып, белгілі бір жағдайлармен қатынасында дұрыс болып шығады.

Осыған байланысты классикалық үлгілердің кванттық құбылыстар саласының ұстынды түрде жарамайтындығын, кванттық әсерлердің классикалық аналогының болмайтынын, оларды классикалық сипаттаудың мүмкін еместігін атап көрсету қажет. Бұл салада классикалық ұғымдар мен бейнелерді қолдану шешілмейтін қайшылықтарға әкеледі. Кванттық механика микроқұбылыстардың адекваты теориясы ретінде тиісті пәндік саланың заңдары баяндалатын өзіндік ерекше ұғымдарға ие болады . Алайда пәннің бұл ерекшелік анықтамалары бастапқы, қарапайым "жасушада" құрсақтағы, дамымаған формада ғана тұтылған.

Теорияның формалды аппаратында пән анықтамаларының дамымағандығы кванттық коммутациялық өзара қатынастар мен Гамильтонның кванттық теңдеулерін қанағаттандыратын операторлар арқылы символикалық түрде көрініс табады. Алайда бұлардың өздері пән жөнінде микрообъект қозғалысы (оларға Планк тұрақтысы һ-тың енуінің арқасында) классикалық механика заңдарынан бөлек жаңа заңдарға бағынады дегеннен бөлек анық ештеңені айта қоймайды. Осы кезеңде бұл заңдардың мазмұны әлі де ашыла қойған жоқ. Бұл мағынасында кванттық механиканың операторлық теңдеулері (олардың толқындық функциямен байланысынан тыс) әрі қарай тереңдетуді қажет ететін абстрактылы білімді ғана білдіреді.

Кванттық механика анықтамаларын одан әрі дамыту үшін таным субъектісінің белсенділігіне, практикадағы мақсатты бағытталған қызметпен, адамның таным объектісіне белсенді қайта құрушылық әсеріне байланысты жаңа қатынасты саралаймыз; кванттық механиканы интерпретациялау үшін орасан маңызы бар өлшеу мәселесін қарастырамыз. Өйткені В.Гейзенберг алғаш рет жаңа салада өлшеудің мүмкіндіктерін сипаттайтын белгісіздіктің қатынастарын ашқан кезде кванттық механиканы түсіндірмелеу іс жүзінде өзінің шешуші фазасына енген еді.

Бұл - кванттық механиканы түсінудегі өте ұстындық сәт. Танушы адам объектімен өзара әсерге түсе отырып, одан анықтамаларды суыртпақтап шығара бастағандай болады. Бір қарағанда осының өзімен теорияға субъективтік элемент енгізіліп, адам өзі жасаған аспаптарымен объектіге анықтамалар таңғандай әсер қалыптасады. Алайда бұның бәрінде шындығында қандай да бір мағынада ыңғайға қарай істеле салған субъективтік сәт жоқ. Сонымен бірге пәнді таным субъектісінің рөлін, оның белсенді практикалық қызметін төмендететін "тек қана объект формасында" метафизикалық аңдаушылық түсіну кванттық механиканы толық, тұйықталған теория ретінде ой елегінен өткізуге мүмкіндік бермейді.

Аспаптарды енгізу микрообъекті қасиеттерінің көрінуіне мүмкіндік береді, "табиғатпен берілгеннің формасын өзгертеді", микроқұбылыстардың мәнін танып-білуге жол ашады. Аспапқа деген қатынас жаңа формалық құрылымдарға, кванттық механиканың жаңа анықтамалықтарына өтуге көмек жасайтын бастапқы қайшылыққа жаңа форма беретін аралық буын болып шығады. Осыған байланысты эксперименттік құрылғыны тұтастай алып қарастырудың қажет екені жөніндегі Бордың ескертпесінің маңызы зор. Бірақ В.А.Фокқа сай, "атомдық объектілердің қасиеттерін зерделеу үшін онда үш сатыны айыруға болатын тәжірибенің қойылуы неғұрлым маңызды болып табылады: объектіні дайындау, объектінің тіркелінген сыртқы жағдайлардағы қылығы және өлшеудің өзі. Осыған орай аспапта дайындаушы бөлікті, жұмысшы бөлікті және тіркеуші бөлікті айыруға болады... Тәжірибе осылай қойылған кезде алғашқы екі сатыны өзгеріссіз қалдырып, қорытынды сатысын (өлшеу) түрлендіруге болады. Кванттық механика аппаратының физикалық түсіндірмелеуін тәжірибенің нақ осылай қойылуынан қолайлырақ бақылауға болады".

Осы сатыларға сай кванттық механикада сипаттаманың үш кезеңін айыруға болады. Бірінші саты операторлардан толқындық функцияға өтуге мүмкіндік беретін өлшеумен (немесе ол өлшеудің нәтижесін алдын ала болжап білетіндей етіп құрылады) аяқталады.

Екінші саты толқындық функцияның өзгеру барысын бір мәнді анықтайтын Шредингер теңдеуімен, ал үшінші саты классикалық ұғымдармен сипатталады. Бірінші сатының соңында жүзеге асатын функцияға өту осылайша белгілі бір эксперименталдық ахуалмен, өлшеумен жанамаланады. Соңғысы толқындық функция, суперпозиция ұстыны мен Шредингер теңдеуі ұғымдарын қамтитын ұғымдардың жаңа шеңберіне өтуді анықтайды. Ұғымдардың жаңа шеңбері бастапқы қатынастардың дамыған формасы түрінде көрінеді. Жанамалық буынға операторлардың өзіндік мәні мен өзіндік функциясы түсініктері сай келеді.

Жанамалық буын ретіндегі аспаптың рөлі оның қосұдайылық сипатынан тұрады. Бір жағынан, аспап пен микрообъектінің өзара әсерінің кванттық сипаты бар. "Атомдық құбылыстарды бақылау үшін, - деп жазады М.Борн, - олардың өлшеулер кезіндегі реакциясы назарға іліне алатындай сезімтал аспаптар қажет..., бұл реакция бақылауға алынған бөлшек те бағынатын кванттық заңдарға бағынады...". Екінші жағынан алып қарағанда, өзара әсер нәтижесі классикалық тілде, классикалық ұғымдармен сипатталуға тиіс. Нақ осы қосұдайылыққа сай аспап кванттық заңдарды бұзбастан нақты есептеулерге, ықтималдық таралуы толқындық функциямен теориялық жағынан болжанатын дербес оқиғаларға өтуге мүмкіндік береді.

Толқындық функция - түсірілген түрінде бастапқы кванттық өзара қатынастарды да, сондай-ақ белгісіздік қатынастарын да өзінде тұтатын теорияның неғұрлым дамыған және нақты ұғымы. Ол микробөлшектің тұтастай алғанда эксперименттік қондырғыға қатынасын сипаттайды, оның қылығының (жағдайының) біртұтас, бай сипаттамасы болып табылады. - функцияны физикалық жағынан түсіндірмесі микробөлшектің потенциалдық мүмкіндіктерінің объективті ықтималдылық сипаттамасы болып табылатынында екені белгілі. Бұл түсіндіру - функцияның синтетикалық сипатынан өз негізделуін табады, ол белгілі кванттық қатынастар мен белгісіздік қатынастарға негізделеді.

Жанамалық буынға, аспапқа деген қатынасқа талдау жасау, оның қайшылықтарға толы екендігін көрсетеді. Жоғарыда бұл қатынастың аспап пен объект арасындағы өзара әсердің бір жағынан, кванттық заңдарға бағынатындығы, екінші жағынан, өзара әрекет нәтижелерінің ең соңында классикалық тілде сипатталатынынан құралатын қосұдайлық сипаты атап өтілді. Осы жердің өзінде-ақ қайшылық көрінеді: классикалық ұғымдар кванттық құбылыстарды сипаттау үшін қолданыла алмайды, ал іс жүзінде өлшеу деңгейінде классикалық ұғымда қолданылады. Бұл қайшылық канондық түрде тірестірілген классикалық шамаларды өлшеу үшін аспаптардың, макрожағдайлардың үйлеспейтіндігінен көрініс табады. Классикалық ұғымдар бір-бірін жоққа шығаратын ішкі қондырғысы бар аспаптарға қатысты нақты жағдайларда, тек шектеулі түрде ғана қолданылатын болып қалады. Классикалық ұғымдарға түскен шектеулер белгісіздіктің қатынастарында тұжырымдалады: бұлардан классикалық шамалар болып табылатын координата мен импульстің тиісті компоненттері арасында болатын коллизия келіп шығады болған жағдайда және керісінше, болғанда, Бұл пәндік облыстың бастапқы қайшылығының жоғалмай, микробөлшектің аспаппен өзара әсерінде жаңа формаға ие болатынына дәлел болады, - өзара әсер үдерісінің дәл осы ерекшелігі өзінде кванттық-механикалық ықтималдылықтың құпиясын тұтады.

Кванттық-механикалық заңдылықтардың статистикалық (ықтималдық) формасы тәжірибені кванттық-механикалық қоюдың соңғы, үшінші, кезеңінде объектінің қайшылықтары шешілетін жалпы жағдайды сипаттаудың барабар әдісі ретінде әрекет етеді. Кванттық механиканың ықтималдық сипатын еске ала отырып, А.Эйнштейн мен Л.Инфельд: "Физикаға кванттық теориямен енгізілген осы іргетастық өзгеріс қана құбылыстардың заттар мен сәулеленудің элементар кванттары өмір сүруі байқалған саласында шүбәсіз дискретті және статистикалық сипаттағы оқиғаларды барабар түсіндіруді мүмкін етті" деп жазды. Мұндай адекватты түсіндіруге мұнда ықтималдық түсініктерге назар аударудың тек практикалық мұқтаждық (классикалық статистикалық механикада пайымдалғанындай) еместігімен, өз астында терең пәндік негіздің болатындығымен қол жеткізіледі.

Соңғы есепте микробөлшектің корпускулярлық-толқындық табиғаты мен оны бейнелейтін заңдар өлшеудің жекеленген нәтижелерін кейбір статистикалық жиынтыққа біріктіретін интеграциялаушы фактор болып табылады. Н.Бор кванттық-механикалық статистикалықты жалпылама негіздеудің бұл жағын дәл аңғара отырып, ол "элементар үдерістерді сипаттайтын бөлінбейтіндіктің немесе "даралылықтың" өзіндік белгілерін беру үшін ұғымдардың классикалық жүйесінің жарамайтындығына" байланысты деп есептеді. Н.Бор өз стиліне сай бұл сөздерінде кванттық құбылыстардың өзіндік ерекшелігін, классикалық ұғымдар мен түсініктердің (ол - кванттық-механикалық ұғымдар жөнінде тура айтпаса да) қолданылмайтындығын баяндады және оның кванттық-механикалық статистикалылықтың іргетасын микрообъектінің өзіндік кванттық табиғатынан, оның қозғалыс заңдарынан қарастыратынын аңғару қиын емес.

Кванттық-механикалық статистикалылық табиғатына жарық түсіретін басқа бір жақты В.Гейзенберг атап өтеді: "Бұл салалардың шекарасында (бақылауға жататын облыстың және зерттелетін нысандар болатын қаланың - М.С.), - деп жазады ол, - бақылау құралдарының әсері ішінара бақыланбайтын әсер ретінде қарастырылуы тиіс. Әрбір бақылаумен міндетті түрде байланысты болатын әсердің ұстындық тұрғыдан бақыланбайтын бұл бөлігі біз үшін көптеген қатынастар бойынша маңызды. Ол бәрінен бұрын кванттық механикадағы табиғаттың статистикалық заңдарының пайда болуының себебі болып табылады" . Мүмкіндік және кездейсоқтық арқылы сипатталатын бұл жақ әдебиетте әділетті түрде сынға іліккен "бақыланбайтын өзара әсер" деп аталатын ұғыммен байланысты. Біздің көзқарасымыз бойынша, соңғысы микрообъектінің өлшеу аспабымен өзара әсерінің ерекше сипатына, кванттық заңдардың өздерінен олардың байқалуына, нақты есептеулерге қарай жанамалық өтудің өзара әсеріне сілтеме жасау болады. Ол кванттық заңдарды өлшеу деңгейіндегі толып жатқан оқиғалардан орын алатын статистикалық тәртіптілікке өзгертеді.

Кванттық-механикалық ықтималдық мәселесінің екі жағын ескере отырып, ұстындық кванттық-механикалық статистикалылық өзара әрекеттен және одан тыс пайда болады: өзара әрекеттен тыс, өйткені кванттық-мехаыикалық заңдар объективті түрде, аспаппен барлық өзара әрекетке дейін микрообъект қылығын жайластырады; және өзара әрекетте, өйткені бұл заңдардың басқадай көрініс беруі мүмкін емес деуге болады. Статистикалылық бұл жерде өлшеу деңгейінде микрообъектілі қайшылықтарының шешілу формасы, қайшылықтардың аспаптар араласуымен ие болатын формасы болып табылады.

Кванттық механикадағы детерминизм мәселелерін шешу кванттық-механикалық ықтималдылықтың терең негіздері мен ол арқылы өзінің статистикалық бейнесіне ие болатын жанамалық буындарды айқындауды ұйғарады. Үдеріс ретіндегі кванттық-механикалық статистикалылықтың бұл ұстындық сәттері кейінірек диалектиканың заң мен заңдылық, қажеттілік пен кездейсоқтық, мүмкіндік пен шындық, себеп пен салдар және т.б. категорияларында ой елегінен өткізілуге тиіс. Кванттық механиканың негізгі ұғымдарына талдау жасау ондағы детерминизм мен себептілік мәселелерін шешуде жемісті болуы мүмкін...

Логика формирования и развития квантовой механики //

Диалектическая логика.

Т. 4. С. 123-148.

ӘЛЕУМЕТТІК-МӘДЕНИ АЯДАҒЫ ҚАЗІРГІ ҒЫЛЫМИ ТАНЫМ ӘДІСТЕРІН ТАЛДАУ

Анатолий КОСИЧЕНКО

Жаңа заманнан бүгінгі күнге дейінгі өмір сүруі кезінде ғылым елеулі өзгерістерге ұшырады. Ғылым табиғатқа деген көзқарас пен шексіз құмарлықтан танымның белсенді, көбінесе, озбыр формаларына көшті, шынайы өндірістік күшке айналып, таным мен жалпы мәдениетте басымдық маңызға ие болды. Әрине, бұл үдерістер мағыналас емес, бірде мәдениет пен адам үшін жағымды, енді бірде тұтасымен жағымсыз, бірде объективті қажетті және сондықтан да болмай қоймайтын, яғни адам болмысының құндылықтық-адамгершілік аясына қойылмайтын нәрселер ретінде әртүрлі түсіндіріліп және бағалануы мүмкін. Бірақ біз бұл үдерістердің мазмұнына қалай қарасақ та, олар шындық, ғылымның ішіне өтеді және осылайша жиынтық қоғамдық дамудың сәті болып табылады.

Ғылым мазмұнындағы және оның қоғамдағы маңызындағы өзгерістерді тұтастай алғанда ғылым маңызын көруге байланысты әртүрлі деңгейлерде талдауға болады. Ғылым дамуын зерттеулерді ғылыми әдістер мазмұнында, формалары мен құрылымында болып өтетін өзгерістермен байланысты да жүзеге асыруға болады, өйткені ғылыми әдіс белгілі бір мағынада ғылыми таным дамуының синтетикалық сипаттамасы болып табылады.

Ғылым дамуының ең ерте кезеңдерінен бастап оның әдістері жөніндегі ілім алғашында ғылыми танымның айқын емес ережелері формасында, ал одан кейін ғылым әдіснамасы ретінде ғылымның өзі үшін де, одан жоғары рефлексия үшін де үлкен рөл атқарды. Ғылыми әдіс түсінігі жеткілікті мөлшерде жинақтық екендігін атап өткен жөн. Ғылыми әдіс жөнінде айтқанда оны органикалық біртұтас құрылым, ғылымдағы танымның қандай да бір бірыңғай тәсілі ретінде қарастырмау қажет.

Ғылымда әртүрлі әдістер өмір сүреді: олар жалпылық деңгейі, таным пәні, таным тәсілі т.б. бойынша сараланып, жіктелуі мүмкін Бұдан бөлек жаратылыстану ғылымдары мен қоғамдық бағыттағы ғылымдарда әрекет ететін ғылыми әдістер бір-бірінен қағидалық жағынан да ерекшеленеді. Сондықтан ғылыми әдісті барлық ғылым үшін жалпыға ортақ бірыңғай тәсіл ретінде, ғылымның абсолютті әмбебап феномені ретінде бағалау жөнінде айтудың қажеті жоқ. Мұнымен бірге ғылыми әдісті ғылым дамуының құралы, ғылымның өз пәнін құру тәсілі және бұл пәнді танудың шындық формалары ретінде қарастыру толығынан орынды. Бұл жағдайда бірден ғылыми әдістің таным пәнімен, танымдық үдеріс субъектісімен, ғылыми таным құрылымымен, танымдық феномен ретінде ғылыммен, тіпті тұтастай алғанда, адам мәдениетімен күрделі диалектикалық бірлікте болатыны жеткілікті түрде айқын көріне түседі.

Ғылыми әдіс ғылым өз алдына қойған танымдық міндетті шешудің шындық тәсілі болып табылады, сондықтан да ол ғылымдағы танымдық үдерістің барлық қырларын іс жүзінде өзінде синтездейді. Қазіргі заманғы ғылым әдістерінің шындық әрекет етуі мен қалыптасуы тарапынан оның әлеуметтік-мәдени аясында ғылыми таным диалектикасын зерттеу осы тараудың міндеті болып табылады.

Ғылым аталары - Бэкон, Декарт, Гоббс, Ньютондардың өздері ғылыми танымда толықтай анықталған әдістерді саналы түрде қолдану қажеттігін табанды түрде атап көрсетіп отырды.

Ғылыми таным әдістерінің қалыптасуы мен дамуы мәселелеріне көптеген еңбектердің арналғанын ескеріп, біз тек ғылыми әдіске қойылатын талаптарды, оның пайда болғанынан жуырдағы уақытқа дейінгі аралықта ғылымда әрекет еткен негізгі мазмұны мен шындық формаларын қысқаша талқылаймыз. Бұл біздің зерттеу аясына тапсырма беру үшін қажет.

Ғылыми әдіс танымдық қатынастарды жүзеге асырудың көптеген басқа тәсілдерінен ерекшеленеді. Ғылым дегеніміз барлық таным емес, одан басқа адамның өзін-өзі, өзінің дүниедегі орны мен дүниені тануының көлемді саласы өмір сүреді. Ғылыми әдістен тыс танымның басқа, ғылыми емес және ғылымнан тыс әдістері өмір сүреді. Сондықтан ертеректегі ғылымның алдында нақты ғылыми білім алуға мүмкіндік беретін танымның өзіндік ғылыми әдісін жасау міндеті тұрды. Бұл ғылыми әдіс мазмұнының кейбір қырлары құрсақтағы ғылымды қанағаттандырмаған ғылыми емес және ғылым алдындағы танымның тәсілдері мен формаларын теріске шығару ретінде пайда болды. Бэкон оларға, мысалы беделділер, бұқара пікіріне, мәселелерді әдеттегідей түсінуге т.б. сүйену мен сілтеме жасауды жатқызды.

Ғылым мен оның әдістерінің танымның басқа тәсілдерінен бөлектеген қандай да бір әдістерді, таным тәсілдерін, нұсқамаларды теріске шығарумен қатар ғылыми әдіс мазмұнына бірден ғылыми эксперимент, зерттеліп жатқан құбылыстарды сипаттаудың математикалық тәсілі, алынған білімнің жалпыға ортақтығы мен қайта жаңғыртылатындығы, объективтілігіне талап т.б. сияқты танымның өзіндік ғылыми әдістері енді.

Ғылыми әдіс ғылыми таным мұраттары мен нормаларының қалыптасуымен қатар пайда болып, дамиды, сондықтан ол осы мұраттар мен нормалардың талаптарына жауап береді.

Ғылым әдістерінің қалыптасуына ықпал еткен ғылыми таным мұраттары мен нормаларының сапасындағы атап көрсетілген объективтілік, жалпыға ортақтық, репрезентативтіктен бөлек ұтымдылықты, танымның субъективсіздігіне дейін жеткізетін интерсубъективтілік дегенді, индукциядан гөрі дедукцияны, білімдегі қайшылықтың жоқтығын т.б. еске алу керек.

Ғылыми әдіс мазмұнының қалыптасуы бұл әдіске жалпы көрініс, жалпы реңк жасаған, қалыптасып келе жатқан ғылыми көзқарас аясында болып өтті. Бұл дегеніміз - дүниенің өзінен-өзі болмыс екендігі, оның шексіздігі мен мәңгілігі, оның бірлігі, оның танылатындығы, адамның объективтік-ақиқаттық танымға қабілеттілігі т.б. сияқты анықталғандықтар және ең соңында ғылыми әдіс мазмұны қалыптасуының шарттарына ғылыми танымның мүмкін болатын дамуына кеңістіктің өзін беретін ғылым дамуы мен қалыптасуының әлеуметтік-мәдени аясын да жатқызған жөн.

Өз дамуының ең басынан бастап-ақ ғылым ұтымдылық, нақты пайда әкелетін нәтижені көздеу атмосферасына, адам болмысы мен оның қызметінің барлық формаларының құнсыздануы, пайда болып келе жатқан жаттану, мәдени формалардың дербестенуі т.б. атмосферасына орналастырылды. Бұлардың бәрі ғылыми әдістердің қалыптасуына кей жерде жанамалай, кей жерде тікелей әсер еткен, ғылымды дамытқан әлеуметтік, саяси және мәдени шарттар.

Зерттеу пәнін жаңарту үшін талдаудың тікелей пәніне өтеміз: қазіргі заманғы ғылыми танымның үстемдік ететін әдістері қандай, олар бір-біріне қандай қатынаста болады, бүгінгі күні ғылым әрекет ететін әлеуметтік-мәдени және саяси атмосфера қандай, бұл атмосфераның ғылым танымының мұраттары мен нормаларына, ғылым дамуының әдістеріне тигізетін ықпалы қандай?

Ғылыми әдістердің дамуындағы айқын жалғастылыққа, күшіне қарай қазіргі заманғы ғылымда оның бұрынғы әдістерінің мазмұнынан көп нәрсені көруге болатынына қарамастан, бұл әдістер елеулі өзгеріске ұшырады. Бүгінгі күні, бұрынғы уақыттағыдай үстемдік етуші әдістер ғылымішілік және жеткілікті мөлшерде сыртқы жағдайдағы көптеген шарттар мен себептердің өзара әрекетінде пайда болады және қоғам дамуының дәрежесін, оның ғылыми білімді алу мен осындай білімге деген қажеттілікке қабілеттілігін бейнелейді.

Ғылымның өзінде өз мақсаттарын, мұраттары мен нормаларын сақтауға ішкі ұмтылыс бар, сондықтан да ғылым әдістері жоғарғы дәрежеде сіресіп қалған болуға тиіс сияқты көрінеді. Егер ғылыми әдістің экспериментке, математикаға, ұтымдылыққа бейімділігі сияқты қырларын ескерсек, ол сондай да. Эксперимент дүние мен адамды танудың ғылыми әдісінің өзгермейтін негіздерінің бірі болып қалады. Бірақ формасы бойынша эксперимент болып қала отырып, ол мазмұны бойынша қатты өзгерді. Экспериментке күрделі құрылымдылық пен жоғарғы жасандылық тән Өзіне ойша эксперимент деп аталатын формада күшті көрінетін оның мінсіздігі сияқты қырын сіңіре отырып, эксперимент іс жүзінде оның классикалық формасында өмір сүруін тоқтатты.

Бүгінгі күні эксперимент көбінесе логикалық жағынан ұстамсыз және эксперимент "өткізу" мен оның нәтижелерін түсініктемелеуде үлкен өзгергіштігі бар ойлық-іс-тәжірибелік құрылым ретінде көрінеді. Сондықтан да ереже бойынша ондай эксперимент біріншісін дәлдей түсетін басқа экспериментпен толығуға мәжбүр болады.

Бірақ эксперименттердің мұндай суперпозициясы оның нәтижелерін неғұрлым анықталған ете алмайды. Бұдан ол жөнінде Ю.В.Сачков ғылымдағы ойлаудың классикалық стиліне қарама-қарсы "ықтималдылық" ретінде айтқан ойлаудың жаңа стилінің құбылысын көруге болатын еді және сонда ғана бұл үдеріске танымның қазіргі заманғы деңгейінің оңды мазмұны үлесін беруге болатын еді. Бірақ ғылым тура ғылым болып қалу үшін ғылымдағы мызғымас негіздердің бірін: пәннің ол жөнінде білімге сай келуін бұзатын "ықтималдылықпен" әуестенуге тиіс емес. Егер таным пәні жөнінде бір-бірін жоққа шығару орнықса, онда ол жөніндегі білім күдік тудырады. Ғылым дамуының қазіргі заман кезеңіндегі мазмұнына осылай назар аударудан ғылым әдістерінің іс жүзінде қалай күшті өзгергенін көруге болады.

Ғылымға байланысты "сыртқы" жағдайларға, бірінші кезекте ғылым әрекет етуінің әлеуметтік-саяси жағдайларына тәуелді ғылыми әдіс мазмұны бұдан да көбірек өзгереді. Егер, мысалы, элементар бөлшектер физикасы өзінің дамуы үшін орасан үлкен бөлшектерді жеделдеткіштер құрылысын, яғни үлкен материалдық шығындарды талап етіп, елде бұған керек ақша жоқ болса, онда элементар бөлшектер физикасының мұндай жағдайларда дамуы мүмкін емес. Немесе, егер мемлекет жұлдызды аспан оны тани ма немесе танымай ма, оған тәуелсіз өмір сүреді, осыдан келіп, оны танымаса да болады деп шешсе, онда мұндай мемлекетте астрономия да болмайды. Жалпы ғылымды қаржыландыру қандай да бір ғылым дамуын немесе тоқырауын айқындайтын әдіске айналады. Бұл біздің республика үшін де ақиқатқа айналды. Надандар ғылым тағдырын үлкен жеңілдікпен шешкен сайын, одан сайын наданырақ бола түседі.

Қазақстандағы іргелі ғылымды қаржыландырудың шын мәніндегі бірден-бір нақты көзі шетелдік кепілдіктер болып қалмақшы.

Бүгінгі ғылымда басымдық көрсетіп отырған әдістерді қарастыра отырып, біз гуманитарлық және қоғамдық ғылымдарды ешбір төмендетпей жаратылыстану және техникалық ғылымдарға көңіл аударамыз.

Ғылым дамуы тенденцияларына мұқият талдау жасау ғылымда дамыған әдістің ғылыми айналыстан мүлдем жоғалып кетуінің өте сирек екендігін көрсетеді. Ол жетілдіріледі, дамиды, басқа әдістермен толықтырылады және осылайша ғылым да өмір сүруін жалғастырады. Мұнымен бірге ғылыми қызметтің жаңа пәнін игерудің жаңа тәсілі ретінде жаңа ғылыми әдістер пайда болады. Сондықтан ғылым әдістері арсеналының көбеюі жөнінде ғылыми әдіс дамуы тенденцияларының бірі ретінде айтуға болады. Оның үстіне бұрынырақ ғылымға жат таным тәсілі, мүлдем ғылыми емес әдіс сияқты көрінген әдіс толықтай ғылыми әдіске айналатыны да сирек емес. Бұл ғылым саласының кеңеюімен, оның пәндік аясының өсуімен қатар жүреді, ол өз кезегінде ғылыми таным мұраттары мен нормаларындағы өзгерістердің салдары болып табылады. А.Эйнштейннің табиғат құбылыстарының себептік байланысы қағидасын жаратылыстанудың іргетастарының бірі деп есептегені белгілі. Сондықтан квант-механикалық үдерістердің индетерминистік тұғырнамасы оның физикалық шындығын түсінуді қанағаттандырмайды. Бірақ ғылым қатал емес себептіліктің бұл идеясын қабылдады және ғылымның негізгі нормаларының бірі ретінде себептілік өз мәртебесін елеулі түрде өзгертті.

Қатал себептілік тұғырнамасын өткізуге талаптардың жұмсартылуымен бірге ғылымға себеп пен салдардың өзара қатынасы мәселелерін олардың шарттылығы пайдасына шешу төңірегіне шоғырланған ағымдардың тұтас спектрі өтіп кетті. Барлық физикалық, оған іле-шала іс жүзінде барлық табиғи үдерістердің ықтималдылық идеялары физикалық шындықты классикалық көруді күшті бұзды және табиғаттың энергетикалық, ақпараттық, толқындық үдерістерінің бұрынғы жартылай мистикалық саласын осындай етті. Осының өзінде-ақ экстрасенсорлық құбылыстар деп аталатын құбылыстарды ғылыми таным саласына қосу мүмкін болды, бүгінгі күні оларға көңіл бөлінуі бұл мүмкіндіктің жай ғана етек алуы болып есептеледі. Келтірілген мысалдан ғылымда кездейсоқ емес өтетін ғылымның қандай да бір нормаларының бірінің (немесе нормалар жиынтығының) өзгеруінің зерттелуі ғылымның жаңа әдістерін тудыратын қағидалық жағынан жаңа пәндік аялардың пайда болуына, ғылым шындығының өзгеруіне әкелетіні көрініп тұр.

Ғылым мұраттары дамыған, өзгерген жағдайдағы істің барысы да осындай болады. Ғылымға статистикалық, кванттық-механикалық үдерістерді қосудың, мысалы, ғылыми ақиқат мазмұнына талаптың қалай өзгертетінін көрнекті түрде көрсетеді. Қандай да бір топтағы құбылыстарға қатысты қатал, бір мағынаны, жалпыға ортақ ақиқат мұраты біртіндеп зерттелетін құбылыстардың аталған тобына қатысты пікірлердің көптеген жағдайларға байланысты өзгеретін ықтималдылық, ақиқаттылық сипатымен алмастырылады. Бұның бұл құбылыстар зерттелетін әдістер мазмұнына да елеулі өзгерістер енгізетіні толықтай түсінікті.

Ғылыми әдістің мазмұнына байланысты ғылымдағы ақиқат мәселелеріне жанасқаннан соң мынадай жағдайға назар аударған жөн Ұзақ уақыт бойы ғылымда алынған қорытындылар, құрылған теориялар, заңдар оларға қол жеткізген әдістерге тәуелді емес деп есептеп келді.

Егер объективтік табиғи үдерістерге байланысты объективтік ақиқат өмір сүрсе, онда бұл ақиқаттың қандай жолмен алынғаны бәрібір. Ақиқатқа жету әдісі қол жеткізілген ақиқаттан тыс болып, оған ешқандай қатысы болған жоқ. Мұнда ғылымның жалпыға бірдей ғылыми білімнің объективтілігіне, іс жүзінде ғылымның объективтілігіне келіп құйылатын объективтілікке, сөйтіп ғылымнан таным субъектісін іс жүзінде жоятын нұсқамасы бейнеленеді. Өйткені ғылыми әдіс таным субъектісімен жүзеге асырылса да, бұл әдіс қаншалықты таным нысанынан шықса, соншалықты оған барабар және онымен мазмұны бойынша дәл келеді, субъект қатыспағандай болады, ол жай ғана "нысан тілімен сөйлейді" және өзінен ешнәрсе шығармайды, ал шығарғаны болса - бұл қателік. Бұл ғылыми әдісті барынша объектілі етті. Үдерістің субъективтік жағы танымның ақиқаттық объективтілігі болып табылса да ұмытылуға қалдырылды.





Мұндай жағдайдың екі қыры бар. Олардың біреуі ғылымдағы талқыланып отырған ақиқат мәселесімен байланысты. Қызғылықтылығы бұдан да кем емес екіншісі объективтілік диалектикасымен және ғылыми әдістің субъективтілігімен, ғылыми таным субъектісінің ғылым әдістерінің қалыптасуындағы рөлімен, ең соңында ғылыми әдістің адамдық өлшемдерімен байланысты.

Ғылымның дамуы ғылымдағы ақиқат оның алыну жолдарына тәуелді екендігін көрсетті. Және біз шындықты қаншалықты бірегейлегіміз келіп, ғылыми ақиқатты жалпыға ортақ етуге тырыссақ та, мұнымыздан ештеңе де шықпайды. Ақиқаттың өлшемі ретінде іс-әрекетке жиі сілтеме жасалады, бірақ ғылыми іс-әрекет дегеніміз не: эксперимент немесе экспериментпен бекітілген теория ма, немесе ғалымның қызметі немесе осының бәрі бірге ме?

Сондықтан ғылымда ақиқат тұрақты түрде дамиды, ол салыстырмалылықтан абсолюттілікке қарай қозғалады, ал ғалымдар болса өздері қол жеткізген "ақиқаттар", дүние заңдарының шегіне жеткен салыстырмалы екендігін көреді және көпшілік жағдайда сезінеді деген ұғым кең тараған. Әрине, ғылыми білім дамуда, қандай да бір абсолюттік ақиқатқа жақындап келеді деген оймен көңіл жұбатуға болар еді, бірақ шындық ғылыми үдерісте өмір сүріп отырған "ақиқаттарды" не жоққа шығару, не нақтылау болып өтеді және ғылыми іс-әрекет қандай да бір нәрсені дәл, түпкілікті, "ол дегеніміз осындай" дейтіндей тануға үміт аз екендігін көрсетеді. Өйткені мұның бәрі адам іс-әрекетінің тарихилығын, оның дүниені игеруін (одан ақиқаттың тарихилығы өз-өзінен туындайды) түсінумен келісіледі. Бірақ ғылым өз пәнінде ақиқатқа жетуге үміттенеді және ол ақиқатқа жақындау идеясынан әлсіз жұбаныш табады, оның үстіне табиғи үдерістердің ақиқатына жетуден бас тарту ғылымды мағынасыз етіп, мақсаттарынан айырады.

Айтылғандардың барлығы ғылыми әдістің ақиқаттығы мәселесіне жатады. Іс жүзінде қандай бір әдістің ақиқаттығын қалай танып-білуге болады? Әдіс ақиқаттығының өлшемі оның құбылыстар тобын танудағы табысы болу мүмкін емес, өйткені барлық әдіс іс жүзінде өзінше табысты, зерттеудің нысаны жөнінде қандай да бір білім береді. Білім -бұл салыстырмалы болғандықтан олардың қайсысының үздігірек, толықтау, "ақиқатқа" жақындау екендігі толықтай анық емес. Егер адам өзінің ақиқат білімге, ақиқат өмірге деген ұмтылыстарында соншалықты алысты болжай алмайтын, көрсоқыр болмаса, ол өзінің дүниені көруін де, өзінің өмір сүру әдісін де абсолюттендірмеген болар еді.

Байсалды, ешнәрсе қызықтырмайтын, таптық, ұлттық, қандай да бір болмасын топтық мүдделерден тыс пендешілік ниетін жоғалтқан адам ғылымның, өнердің өз адамы болады. Ғылым адамды ақтауға және оның өмір сүруіне мағына бере алмайды. Тікелей ғылыми жанама сәттердің қандайына жүгінсе де адам ғылымнан нақ осыны күтеді. Ғылыми әдіс ақиқаттығы (ғылыми қызметтің өзі, ғылым тұғырнамасы мәселелерін талқылау арқылы) өлшемінің жоқтығы ғылыми әдістің белгілі бір біртұтастығын жоғалтуға, бөлшектенуге, оның ғылыми танымның ұсақ тәсілдеріне бөлінуіне әкеп соғады. Мұндай тәсілдердің ұсақтығы соншалықты, олар қандай да бір мәнге деген көзқарастардың шеңберінде өзгеріп отырады. Әрине, мүмкіндігіне орай құбылыстарды зерттеудің сан алуандығы, зерттеудің жан-жақтылығын ғылымдағы жаңа сөз ретінде көрсетуге болады. Бірақ әрбір өзіне ұқсас құбылыстан шамалы ғана ерекшеленетін құбылыс өте жақын құбылыстарды зерттеуде өз тәсілімен зерттемейтін қалыпты нәрсе деп айтуға ешқандай болмайды.

Қазіргі кезде ғылымда нақ осындай жағдай өтіп жатыр. "Ғылым әдісі" терминнің "зерттеу әдіснамасы" терминімен бұрынғыдан да жиірек ауыстырыла бастағаны бекер емес. Мұндай әдіснамалар шексіз көп, олардың қолданылу саласы мейілінше тар. Ғылым ақиқат істері жөніндегі бірден-бір жаршы ролін тастап, адамнан тыс ақиқатты іздеудің орнына, оған көңіл аударса жақсы. Іс адамның олар өмір сүріп отырған және өмір сүрмейтін барлық заттардың өлшемі және адамның микроғарыш екендігінде емес. Мұның бәрі шындық, бірақ тек кейбір бөлігі ғана. Адамға не ғылымның өзі, не өнердің өзі қажет болмайтыны, әңгіме ақиқатты іздестірулер жөнінде емес, бірақ бүкіл өмірдің қай жерде ақиқат екендігі әңгіме болатын әлдебір мәнді, бақытты, ерікті өмірден (дұрысырақ айтсақ, рақат өмірден) басқа ештеңе керек еместігі басқаша жағдай. Бірақ мұндай өмірдің мүмкін болатыны ғана емес, сондай-ақ адамнан опасыз және жалған мақсаттар жолында жанкештілік пен өзін-өзі тұрақты түрде құрбандық етуді талап етпейтіні таңғаларлық болып көрінуі мүмкін.

Бұл ақиқат адамның ғылым мен оның әдістерін түсінудің ең ұсақ әрекетінің өзі ғылымның адами өлшемдері мәселесіне алып келеді. Бұның ғылыми әдіс мазмұнындағы субъективтік қыр ретінде өте дөрекі берілуі мүмкін. Біз ғылыми әдістің шегіне жете объективтенуі жөнінде әңгімелеген едік. Әдістің қандай субъективтік қыры жөнінде әңгіме болатын сияқты. Бірақ егер ғылыми әдістің дүниені ғылыми жағынан игерудің адамдық тәсілі екендігін еске алсақ, онда ғылыми әдістің субъективтік жағының өмір сүретіні айқын бола түседі, әдіс оған қағидалық мүмкіндігімен міндетті.

Әдіс - тек қана ғылыми әдіс емес, біртұтастықтан бөліктің бөлінуі, алшақтануының тәсілі, адам қызметінің қажетті элементі болатын жалпы әдіс: адамдық шындықтың барлық саналуандығынан әдістің көмегімен оның адам істес болатын, өз қызметінің пәні, өз өмірінің саласы ететін қандай да бір мазмұны бөлініп шығады.

Сондықтан әдістің адамдық өлшемдері мәселесі сонымен бірге дүниемен үйлесудің, дүниенің адамилану, оны адамның қоныстануының адамдық тәсілінің мәселесі де болып табылады. Ал ғылыми әдіс болса - ғылым құралдарымен дүниені ғылыми танып-білудің көмегімен дүниенің мұндай адамилануының толықтай нақты тәсілі. Ғылыми әдіс шындықтың кейбір үзіндісін ғылыми жағынан танып-білуге ғана қатынасы бар қандай да бір жеке жағдай сияқты көрінгенмен, оның іс жүзінде неғұрлым терең мағынасы мен мазмұны болады. Ғылыми таным әдістері шегіне жете жеке, тар бағытты, бөлшектенген болатын даму тенденциясы адам болмыстың болмашы үзіндісін көріп, онымен өзін салыстыратын, осылай өзінің жеке мағынасы мен дүниенің мағынасы мен мазмұнын төмендететін және профандайтын дүниені біртұтас көруді көбірек жоғалтатын жолмен адамзат қоғамы дамуының жаһандық тенденциясын да бейнелейді.

Ғылымда қандай да бір әдісті қолдану қаншалықты табысты болғанына, бұл әдіс қандай нақты ғылыми жетістіктерге жеткізгеніне қарамастан, бұл табыс болып көрінеді, өйткені жаһандық мағынада ол адамның дүниеден және дүние үзінділерінің бір-бірінен көбірек жатсынуына жағдай жасайды. Ғылым табиғатты тұтас көрінуінен айырылып, өзара әлсіз байланысқан үзінділерге шашылады.

Ғылыми білім сондай-ақ жеке нәрсе жөніндегі бір-бірінен бөлектенген білімдер үзінділерінің конгломераты болып та табылады. Ғылыми білімнің синтезі бәрінен бұрын ғылымның шындығынан гөрі бағдарлама, үміттер болып қалады. Білімдердің табиғи синтезі бүкіл білімдер кешеніне табиғи негізде мүмкін болады, бірақ ғылым ондай негіз жасап шығаруға қабілетті емес, өйткені мұндай негіз өз болмысының мағынасын иеленген адам болуы мүмкін, ал ғылым адамға бұл мағынаны бермейді.

Ғылымда ауық-ауық пәндік салалар мен олар жөніндегі білімдерді синтездеу, ғылымның шашыраңқы элементтерін бірлікке біріктіру әрекеттері пайда болады. Мұның мысалы өзіне физикалық өзара әрекеттердің барлық түрлерін біріктіруге және оларды бір теңдеуде өрнектеуге мүмкіндік беруге тиісті А.Эйнштейннің өрістің біртұтас теориясын құру әрекеті бола алады. Бірақ, Эйнштейн мен оның талантты қызметкерлерінің көп жылдық күш-жігерінің ештеңеге жеткізбегені белгілі. Және де бүгінгі күнгі бірқатар аса ірі физиктердің күшті, әлсіз және басқалай өзара әрекеттерді біріктіруге ұмтылысы да табыссыз болуда. Мұның кездейсоқ емес екені бізге ой салады. Осыған ұқсас біріктіру үшін жетпейтіні ғалымдардың таланты емес - оған бөлшектеп алып, тануға деген жалпыадамзаттық ұмтылыс бөгет жасайды. Танымның мұндай стилі адамның мағына құрастырушы бірліктен тыс өмір сүруінің бұрынғыдан да күшейіп келе жатқан тенденциясын бейнелейді. Адамның өз болмысының мағынасын жоғалту трагизмі адамның оның рухани жоспарларынан қол үзгендігінде де.

Адам үшін сырттағының еш мағынасы жоқ, оның үстіне болмыстың сыртқы формалары арқылы өзінің дүниемен бірлігін түйсіну мүмкін емес. Бірақ адам өзінен сырттағы болмысқа еніп, сонда қалып қояды, өзінен тыс бұл болмыстан өркениетті, мәдениетті, тарихи прогресс бағытын да көре отырып, оны дамыта беруді мағыналы деп есептейді.

Сондықтан қазіргі заманғы ғылыми таным әдістерінің дамуындағы ең елеулі тенденция ғылым әдістерін үзінділік пәндік салаларды танып-білудің өте тар, жеке, ситуациялық тәсілдеріне айналдыру болып табылады. Ғылым табиғатты тұтас көруінен айырылды, ол танымның біртұтас феномені болудан қалатын шектен аттап өтті. Қазір ғылым жөнінде емес, ғылымдар кешендері жөнінде әңгімелеу дұрысырақ болар еді, өйткені ғылымдардың әртүрлі кешендері мәдениеттің әртүрлі салаларының немесе адам өмір тіршілігінің әртүрлі салаларының бір-бірінен бәлек тұрғанынан да гөрі бір-біріне қарама-қарсы тұр.

Бірақ солай болғанмен де адамдық мазмұн қандай, адамның өмір сүруінің бөлшектенгеніне және осыдан шығатын ғылым әдістерінің тарлығы мен парциальдылығына қарамастан, ғылым әдістерінде адамның қандай өлшемдері болады?

Ғылым әдістері бәрібір де адам танымының формалары болып табылады және ішінара болса да адам бұл формаларда өзінің танымдық қызығушылықтарымен, ұмтылыстарымен, мақсаттарымен қатысады. Бұл ұмтылыстар мен мақсаттар ғылым әдістерінің мазмұнына енеді, көбінесе ғылым дамуының жасырып, бірақ ішкі серіппесі болып табылады. Бірақ, егер адамның тереңдегі бағдарларына немқұрайды қарай алмайтын адамдық ұмтылыстардың белгілі бір толықтай мазмұны ғылыми танымға ықпал етсе, онда бұдан келіп ғылымда, оның әдістерінде адамның қатысатыны келіп шығады және ғылымның адамдық өлшемдері толықтай шындық, оның үстіне олар көбінде ғылым бейнесін анықтайды, Міне, сондықтан да бізге зерттеушілердің ғалымның ішкі дүниесін, оның жеке басының мазмұнын, адамгершілігің ғылыми қызметтің сипатымен, оның шығармашылыққа, жасампаздыққа, жаңаны ашуға, нағыз ғылым болып табылатынның бәріне қабілеттілігімен байланыстыру әрекеттері толықтай негізделген болып көрінеді. Сонымен, егер ғалым ғылымға шын мәнінде берілген болса, ғылыми әдіс мазмұнында өзінің жеке бастық болмысының көптеген қырларымен қатысады және бұл ғылымның жеке бастық өлшемдерін құрайтын сәттерінің бірі.

Ғылыми танымда нақты әрекет ететін әдістердің мазмұнына дәстүрлер даусыз ықпал етеді. М.Планк өз кезінде жаңа нәрсенің ғылымға ескі нұсқамаларды жақтаушылар өмірден кеткен кезде тек ұрпақтардың алмасуымен өтетінін негізді түрде тұжырымдаған еді. Егер ол асырып айтқан болса, онда шамалы ғана асырды.

Дәстүрлердің орасан қолайлы маңызы бар. Бұл ғылыми таным дәстүрлерін ұстана отырып, ғалымдардың іс жүзінде өздеріне дейінгі барлық білімді меңгеретіндігімен байланысты. Осылайша ғылыми білім бірлігін сақтай отырып, үздіксіз өсе түседі, көбейеді.

В.Гейзенберг ғылымдағы дәстүрлердің үш формада көрінетінін атап көрсетті: әртүрлі формада болып, бірақ ғылымның бірдей қағидалық мәселелерін ұстап қалу арқылы, негізгі ғылыми түсініктердің жалғастылығы арқылы және ең соңында ғылыми әдісті сақтаудың көмегімен. "Біздің жүзжылдықтың ғылыми жұмысында, - деп жазды ол, - біз іс жүзінде Коперник, Галилей және XVI және XVII ғасырларда олардың жолын қуушылар ашқан және дайындаған әдісті ұстанып келеміз" .

Бұдан әрі В. Гейзенберг ғылым дамуының барлық уақытында іс жүзінде бір ғана ғылым әдісі сақталуының жалғасу мәселелеріне тыңғылықты талдау жасайды және бұл әдістің мазмұнындағы көзге көрінерлік өзгерістерге қарамастан, оның қағидасының бұрынғыша қалып қоятыны жөнінде қорытындыға келеді: "әдеттегі жағдайларда бақыланбайтын феномендерді жасанды түрде жасау, эксперименттерді жобалай және оларда математикалық теория негізінде есептеу" , яғни В.Гейзенберг бойынша ғылыми әдістің негізінде сол бір эксперимент пен математика жатыр. Әйткенмен де ғылыми әдістегі өзгерістер эксперименттік қызметтің прогресі көмегімен және математиканың дамуымен жүзеге асады. В.Гейзенбергпен келісуге болады, бірақ эксперименттен математиканың дамуы ғылыми әдіс іс жүзінде бұрынғыдай бола отырып (тұтастай алғанда), шындығында толып жатқан өзгерістерге ұшыраған көлемде өтіп жатқанын қосу керек.

Ғылымдағы дәстүрлердің жағымсыз маңызы алғашқы көзқарас бойынша, дәстүрлердің соңынан ерудің жаңаны көру көкжиегін тарылтатынына байланысты Жаратылыстану тарихы жаңа мәселелерді шешуге дәстүрлі жолмен келу ең соңында тұйыққа тірелуге әкеліп, одан шығу көп күш-жігерді қажет ететіні сияқты мысалдарына толы.

Біз ғылымдағы дәстүрлер жөнінде мәселені кездейсоқ қозғаған жоқпыз - ғылыми қоғамдастық жүзеге асыратын дәстүрлілік ғылыми әдістің адамдық өлшемдері сәттерінің бірі болып табылады. Дәстүрлерді сақтау қағидалық жағынан жаңаға бұзып өтуден гөрі лайықты, және көрініп тұрғандай оңайырақ. Ғылымға келетін болсақ, мұнда үлкен мәселе жасырулы тұр. Бір жағынан ғылымды біртұтас феномен ретінде сақтау үшін дәстүрліліктің бірқатар өлшемінің өмір сүретіні даусыз. Басқа жағынан алып қарасақ -барлық, оның ішінде ғылыми даму да бар, шындықты тек шығармашылықпен игеру, яғни - дәстүрлерді тұрақты түрде бұзып отырумен мүмкін болады.

Осы уақытқа дейін ғылымға дәстүр мен жаңаның арасындағы тепе-теңдікті ұстап тұрудың сәті түссе, қазір ол өз мағынасы мен мазмұнын жаңаша көруге шұғыл қозғалыс жасау пайдасына қарай бейімделгенге ұқсайды. Біздің көзқарасымыз бойынша, бұл ғылымды тез талқандайды. Мәселе өзін ғылым ретінде жаңаша көру, оның танымның ғылымға дейінгі, ғылымнан тыс және ғылыми емес формаларынан басталатын қағидалық жаңа мазмұн қосу әрекеттері тек қана ғылымның баю көрінісін жасайтынында. Ал шындығында оны осы формалардың жиынтығымен араластырады.

Ғылым олардан белгілі бір мөлшерде жасанды түрде, белгілі бір жағдайда күшпен бөлініп шығып, оңашаланады, өзінің ерекшелігін, өзінің өздік болмысын сақтады. Және ол өзінің мазмұнына, әдісіне т.б. классикалық талаптарды әлсіреткен кезде оның пайда болуының алдындағы жағдайға жаңа деңгейде болса да қайтып оралатыны табиғи нәрсе. Қазіргі кезде ғылымға рефлексияның ғылыми емес бірнеше формаларының шабуыл жасау үдерісі айқын болып табылады: рационализмнің "шаршағандығымен" алыпсатарлық жасайтын танымның иррационалдық формалары; негізінде адам мәні мәселелерін қарапайым шешу емес, жалпыға ортақтыққа мін тағу бар аморфты гуманизм, ең соңында қателікпен сана деп аталған әдеттегі, жазық сана. Ғылымға қысым жасаудың аталған формаларының Бэкон "идолдарымен" түгелге дерлік сай келетіні қызықты.

Бұл ғылымның өзі бөлініп шыққан аясымен жұтылатын бағытта жүріп келе жатқанын тағы да бір көрсетеді.

Біздің көзқарас бойынша дәстүрлердің маңызы түсініксіз болып қалады. Дәстүр қандай да бір үлгіге ұқсас болып қабылданады; дәстүрлер оларға салынған мазмұнның құлаш жоюына қарымы әлі де өміршең болатын кезге дейін ғана позитивті деп есептеледі. Бірақ іс дәстүрдің оның осы қырынан да көбірек нәрсе екендігінде. Дәстүр мазмұны жағынан жақын жаңадан жандануға қабілетті болғандықтан, мәңгі өмірге де қабілетті. Дәстүрлер -адам дамуының осьтік сызықтары: олар кездейсоқ емес және өте көп те емес. Олар шындыққа айналған уақытта өзін сарқып қана қоймайды.

Ғылым мен ғылыми әдісті байланыстыратын дәстүрдің мәселесі де осындай. Ғылымның аса маңызды екі негіздерінің: ғаламдық жасампаз күштердің үйлесімін қамтитын адамзат қоғамында әрқашан өмір сүретін математика жөніндегі жітіліктер мен пәндік белсенділік (ғылымда - эксперимент) формасына ие болған адамның шығармашылық ұмтылыстарының өзінің синтезі формасында көрінетін ғылыми әдіс ғылымның дәстүрлі негізіне айналады. Әзірше ғылым өмір сүріп отырған кезде оның әдісі нақ осындай болады деп сеніммен айтуға болады, сондықтан да әрине, З.Гейзенберг дұрыс айтады.

Дәстүрлер адамнан тысқары пәнділікті, дұрысырағы материалдылықты қажетсінсе де, бәрібір адаммен жүзеге асырылып, өмір сүреді. Олар мантралар немесе мандалалар немесе архетиптер ретінде тек адам арқылы ғана болмысқа ие болады. Сондықтан олар, әрине, адам қандай субъективті болса, сол мағынасында субъективті.

Ғылыми әдісті дәстүрлер ретінде көру ғылыми әдістердің адамдық өлшемдерінің көптеген қырларын ашып береді. Ситуацияны барынша қарапайымдандыра отырып, ғылыми әдістер мазмұны қоғамдық дамудың белгілі бір деңгейіндегі адам мүмкіндіктерімен байланысты ғылыми танымның тарихи жағынан мүмкін болатын формаларының күшіне байланысты адамдық өлшемдерге не болады деуге болады. Сондықтан да эксперименттік қызметтің сипаты да, ғылымның математикалық аппаратының даму дәрежесі де және оның техникалық қамтамасыз етілуі де - ғылыми танымның барлық сәттері өздері көрінетін жатсынған формаларына қарамастан, терең адамдық мазмұнға не болады. Ғылымның қызмет етуінің мұндай қырына ондағы қарым-қатынас ретінде назар аудару сондай-ақ ғылыми қызмет мазмұнындағы адамдық өлшемдердің басымдығын да көрсетеді. Өйткені ғылым дегеніміз - ғылыми білімдерді алу жөніндегі қарым-қатынас деуге болады. Және ғылымдағы қарым-қатынас дегеніміз - егер біріншісін оның мәні ретінде алсақ, дамыған және ғылымға берілген адамдардың шығармашылық қарым-қатынасы. Қарым-қатынас ғылым әдістерінің мазмұнына ең тікелей ықпал етеді. Айтыстар, әдістер және идеялармен алмасу ғылымда бір әдістердің орнығуына және басқа біреулерінен бас тартуға әкеп соғады.

Соңғы кездері жаратылыстануда үлгілік әдіс кең тарала бастады. Ол зерттелетін пәннің қандай да бір үзіндісін үзіндінің "объективтік болмысынан" оның шығармашылық бейнесіне қарай және кері қарай арнайы қозғалыс жолымен үлгі құрудан тұрады, бұл танылатын пәннің динамикалық бейнесін жасауға әкеп соғады.

Немесе қазіргі заманғы ғылымда таралған пән жөніндегі болжамдық білімдерді алдын ала шығарудан және одан кейін бұл білімді белгілі, дәлелденіп болған біліммен салыстырудан тұратын болжамдар әдісін еске саламыз. Бұл әдіс нәтижеге жартылай жітілікпен алдын ала масаттануға мүмкіндік береді, бірақ логикалық және эксперимент™ жағынан расталуы елеулі түрде артта қалып қояды. Егер бұл термин осы жерде орынды айтылса, белгілі бір мөлшерде екі әдістің де арандатушы екендігін қалай көруге болады. Жалпы қазіргі заманғы ғылым өзінің іргелілігін, классикалық айбындылығы мен асқақтығын жоғалтуда. Сол бір үлгілер әдісі аяқталған ғылыми теорияларды құруды ауыстыруға келеді. Ғалымдар қандай да бір зерттелетін пәннің ғылыми теориясының орнына бұл пәннің көптеген үзінділер үлгілерін жасайды, пәннің бөліктері жөнінде ішінара білім алады және кейінірек үзінділік білімдерді ғылыми теорияға ұқсас қандай да бір жалпылыққа дейін синтездеуге мүмкіндіктері өте сирек болады. Әрине, бұл ғылымды қанағаттандырмайды. Оның өзі осындай жағдайға бейімделеді. Ғылым артында өңделмеген материал, толықтай игерілмеген салалар қалдырып, тек үзінділік білімдер мүмкіндігіне ие бола отырып, алға қарай өте алысқа бұзып өтті немесе ғылым іс жүзінде өзін-өзі құртып бітті.

Ғылымның қазіргі заманғы әдістеріне (болжамдар әдісі, үлгілік әдіс, ойша эксперимент, геометриялау әдісі, қағидалар әдісі т.б.) талдау жасау ғылымдағы "субъективтік" сәттердің өсе түскені жөніндегі қорытындыға әкеледі. Бұл ғылыми таным субъектісінің рөлі мен маңызын түйсінумен қатар ең соңында ғылым тұғырнамасында адамға ғылымның шындық жасампазы ретінде қызығушылықты оятуға, ғылымның адамдық мағынасы, оның тарихи және мәндік маңызы, адам болмысының мағынасымен салыстырмалылығы сияқты нағыз өзекті мәселелерді тудыруға мүмкіндік берген болар еді. Бірақ ғылымның өзіндік санасы ғылым объективтілігінің адамдық мазмұны жөніндегі, ғылыми шындықтың салыстырмалылығы жөніндегі ойларға төзбейді. Ол объективтіліктің "субъективтілігін" түйсінуді талап ететін шиеленіске төзбейді және (қаншасыншы рет) ғылым мен оның әдістерінің олардың объективтік (ғылым үшін объектілікті білдіреді) мазмұнының пайдасына берілетін адамдық өлшемдерден, "субъективтіліктерден" бас тартады. Керісінше, ғылым мен оның әдістерінің адамдық өлшемдері айқынырақ бола бастаған сайын ғылымның өзі мен оның әдіснамасы нысанға соғұрлым үлкен жолын қуушылық көрсетеді.

Ғылыми әдістер неғұрлым жеке және тар бола бастаған сайын, олар соғұрлым асыра сілтеніп құрылады, өзінің объективтілігі жөнінде қаттырақ мәлімдей бастайды. Осының бәрінен танымның үздік емес, бірақ болатын мүмкіндіктердің ең жаманы емес формаларының бірі ретінде ғылымды санаға (бұның жауапты және батыл рухты талап ететіні шындық) дейін көтеруге ғалым мен әдіснамашының қабілетсіздігі көрінеді. Оның үстіне ғылымның өзін адам болмысының тек ерекше формасы ретінде түйсінуі жөн болар еді. Ғылымға, білімнің басымдылығына, осыдан келіп танымға, ойлауға бағдар жасау, ғылымға ерекше мәртебе беру қате. Адам зердесі - ондағы ең басты нәрсе емес, зерде болмыстың алдында қорғансыз, сондықтан ол адам мен оны қорқытатын дүниенің арасында қайдағы бір аралық аймақ құруға әрекет жасайды.

Зерде - дүниеге жайғасудың, оны өзіне бейімдеудің құралы. Және дүние де өз өлшемдерінің шексіздігінің салдарынан өзіне осындай қатынасты жібереді. Бұл күдікті кәсіпорында адам зердесінің үлкен көмекшісі техника болып табылады.

Бүгінгі күні ғылыми әдіс оны жүзеге асырудың техникалық құралдарымен жеткілікті қамтылған. Сирек жағдайлардан бөлек ғылыми зерттеу әдістері техникалық мазмұнмен толтырылған - олар аппаратурасыз, электронды есептегіш машинасыз, қуат көздерінсіз ақылға сыймайды. Белгілі бір мөлшерде ғылымның өнімі болған техника қазіргі кезде ғылымды "жасауды" бастады. Техника адамның оның еңбегінің барлық пәніне қатынасын жанамалау сияқты ғалымның табиғатқа деген қатынасын одан аз емес дәрежеде жанамалайды, ғалым мен оның таным пәнінің арасында енді ғылымның өте сезілетін техникалық базасы тұрады. Егер техникада оның алдындағы заттанған білім ғылыми танымның дамуын тежемесе, қорқынышты ешнәрсе болмаған болар еді. Ал оның нені тежейтіні біздің техниканы ғылыми зерттеуде қолдана отырып, жаңаны ескі құралдармен түйсінуге тырысып, техникада заттанған білімнің шеңберінде қозғалуға мәжбүр болатынымыз сияқты жағдайдан айқын бола түседі. Техника жаңаны көру мүмкіндігін төмендетеді, өйткені ол бұл жаңаны ескі құралдармен көрсетеді, ол ғылымдағы шығармашылық бұзып өтулерді қиындатады - техникалық құралдармен алынған ғылыми деректерді түсініктемелеуде қосымша күш-жігер талап етіледі.

Бір қарағанда қазіргі заман ғылымының әдістері техникаландырылмаған болуы мүмкін емес болып көрінеді; техника біздің сезім мүшелерін толықтырған сияқты болады, онсыз біз микродүниені ашпаған болар едік, қазіргі заманғы биология өмір сүрмеген болар еді т.б. Бұл осылай да шығар. Қазіргі заманғы ғылымның қырсығы оның техникаланып дамуында болып отыр. Техника әлі де болса көп мөлшерде ғылымның адамсыздануына жағдай жасап, ондағы жатсынудың күшеюіне әкеледі. Техника адам мен табиғаттың арасында түр және ғылым қазіргі кезде табиғатты емес, оның техникаланған қимасын танып-біледі. Бұл қауіпті, өйткені таным пәнін ауыстыру болып өтеді. Ғылым техниканың көмегімен туған нәрсенің өзін танып-білетін қатерлі шеңберге түсуі мүмкін. Техника белгілі бір мөлшерде ғылымды ғана емес, адамның бүкіл өмірін де ақиқат емес, жасанды етеді, өйткені "екінші табиғатты" жасай отырып, онымен алғашқы таза табиғатты алмастырып, оны табиғаттан оқшаулайды. Ал адамның онда адам сақталатын тура осындай табиғатта өмір сүруі қажет, өйткені табиғат адамға табиғатта болуға, яғни өз мәнділігімен жауап беруге мүмкіндік береді.

К.Ясперс былай деп жазады: "техника адамның оны қоршаған ортадағы күнделікті өмірін түбегейлі өзгертті.., адамның оның топырағынан толықтай қол үзуі өтіп жатыр. Адам жердің отансыз тұрғынына айналуда... Бүгін біздер өмірдің өзімізге керекті формасын табудың мүмкін еместігін сезіне отырып, өмір сүрудеміз... Сондықтан адам не өзіне-өзі терең қанағаттанбаған жағдайда өмір сүреді, не машинадағы қызмет атқаратын бөлшекке айналу үшін өзінен-өзі бас тартады...". К.Ясперс кептеген экзистенциалистер сияқты техниканы адамның рухани отанымен байланысынан айырылуымен, рухын жоғалтуымен т.б. айыптайды. Бірақ техника - адамның руханилықтан айырылу жолдарының бірі, тек қана құралы.

Техника адамның руханисыз болуына тіпті де кінәлі емес, адам техниканы руханилықтан айырылу үшін дамыта бастады, ал техника - бұл айырылудың салдары.

Техника - руханисыз адамзат қолының ісі, өйткені ол дүниеге деген ақиқат қатынасты жоғалтудың орнын толтырады, техниканы қорғана отырып, дүниеден жасырынады.

Ең қарапайым техникалық құралдың адамның дүниеге деген қатынасының қандай да бір жағын қалайша көлегейлейтінін дүние болмысының қандай да бір қырын адам сияқты көру қабілетін жоғалтуға әкелетінін бақылап отыру қызықты болар еді.

Техникалық өнертабыстар біздің өмірімізді тек жақсартатын сияқты көрінеді. Олар оны жеңілдетуі мүмкін, өмір мазмұны мен оның мағынасынан айырыла отырып, жеңілдікке ұмтылу қажет пе екен Ғылым неліктен техниканы (және оны пайда қылады) жеңіл қолданатынын, ал өнердің кейбір күш салумен қолданатынын, тіпті мүлде қабылдамайтынын қарастыру қызықты болатын еді. Техниканың діни өмірде (діни әдет-ғүрыптарда емес, техника қажеттіліктен гөрі күлкілі болатын жерде), діннің рухани мазмұнында қолданылуы жөнінде ойлау мүлдем қисынсыз.

Алайда қазіргі заманғы ғылымның техникаландырылған әдістеріне қайта оралайық. Техника позициялары күшті ғылым салаларында ғылым адамдық кескінін жоғалтады. Гендік инженерия, элементар бөлшектердің физикасы адамды одан кейін адамзат өмірі мүлдем тыйылатын қандай да бір шектен өтуге арандатқан сияқты болады. Байыптап қарайтын болсақ, техникаландырылған ғылымның табыстары бізге көрінгендей аса айқын да емес. Элементар бөлшектер физикасы барлық бөлшектерді барлық бөлшектерден алуға болатыны, яғни бөлшектер физикасын зерттеуді ақылға сыйымсыз ететін өзін-өзі жоғалтатын қорытындыға келді.

Ғылым техникаға үміт артты, ал техника болса ғылымды талқандайды. Бұлардың бәрінен бөлек ғылымдағы қазіргі заманғы техника өте қымбат тұрады және қаржыландырудың орасан көлемдерін талап етеді. Ал бәрі қаржыландыруға келіп тіреліп тұрса, онда соңғысын қысқарту ғылымның өзін істен шығаруы мүмкін. Техника Троян аты сияқты ғылым апатының құралына айналады, ғылымды гуманизмге қарсылықпен айыптау ғылымның мәнділік, оның шығармашылық мазмұнынан гөрі техникалық қырына көбірек тән.

Қазіргі заманғы ғылым әдістерінің техникалық толыққандығының көбінесе көлеңкеде қалып қоятын тағы да бір жағы бар. Егер де жуырда техникалық жағынан күрделі эксперименттер орасан мол қаржылық шығындарды талап ететін болса, оларды өткізуге аз ғана елдердің шамасы келетін болады немесе елдер бірлесіп, үлес қоса отырып, бұл зерттеулерді қаржыландырады. Бірақ осыған ұқсас эксперименттер (олар негізінен жоғарғы қуаттар физикасы саласында жүргізіледі) қаншалықты жақсы жоспарланғанымен де оған жұмсалған қаржылардың көлемімен салыстырғанда түкке тұрмайтын нәтижеге қол жеткізіледі. Бұл нәтиже кейде айқын, көбінесе айқын емес түрде қаржы Министрлігінің алдында және өзіндік кеудемсоқтықты ақтау үшін асырып көрсетіледі. Мұндай эксперименттер санының өсе түсуі ғылымның жалған, бірақ логикалық жағынан байланысқан өз шындығын туғызады. Ғылымның осыған ұқсас жағдайының тығырыққа тірейтіні түсінікті нәрсе, бірақ дамудың бұл формасы, әсіресе өкімет орындарының саяси қолдауы жағдайында ғылым болып есептеледі қауіпті, өйткені таным пәнін ауыстыру болып өтеді. Ғылым техниканың көмегімен туған нәрсенің өзін танып-білетін қатерлі шеңберге түсуі мүмкін. Техника белгілі бір мөлшерде ғылымды ғана емес, адамның бүкіл өмірін де ақиқат емес, жасанды етеді, өйткені "екінші табиғатты" жасай отырып, онымен алғашқы таза табиғатты алмастырып, оны табиғаттан оқшаулайды. Ал адамның онда адам сақталатын тура осындай табиғатта өмір сүруі қажет, өйткені табиғат адамға табиғатта болуға, яғни өз мәнділігімен жауап беруге мүмкіндік береді.

К.Ясперс былай деп жазады: "техника адамның оны қоршаған ортадағы күнделікті өмірін түбегейлі өзгертті.., адамның оның топырағынан толықтай қол үзуі өтіп жатыр. Адам жердің отансыз тұрғынына айналуда... Бүгін біздер өмірдің өзімізге керекті формасын табудың мүмкін еместігін сезіне отырып, өмір сүрудеміз... Сондықтан адам не өзіне-өзі терең қанағаттанбаған жағдайда өмір сүреді, не машинадағы қызмет атқаратын бөлшекке айналу үшін өзінен-өзі бас тартады...". К.Ясперс көптеген экзистенциалистер сияқты техниканы адамның рухани отанымен байланысынан айырылуымен, рухын жоғалтуымен т.б. айыптайды. Бірақ техника - адамның руханилықтан айырылу жолдарының бірі, тек қана құралы.

Техника адамның руханисыз болуына тіпті де кінәлі емес, адам техниканы руханилықтан айырылу үшін дамыта бастады, ал техника - бұл айырылудың салдары.

Техника - руханисыз адамзат қолының ісі, өйткені о л дүниеге деген ақиқат қатынасты жоғалтудың орнын толтырады, техниканы қорғана отырып, дүниеден жасырынады.

Ең қарапайым техникалық құралдың адамның дүниеге деген қатынасының қандай да бір жағын қалайша көлегейлейтінін дүние болмысының қандай да бір қырын адам сияқты көру қабілетін жоғалтуға әкелетінін бақылап отыру қызықты болар еді.

Техникалық өнертабыстар біздің өмірімізді тек жақсартатын сияқты көрінеді. Олар оны жеңілдетуі мүмкін, өмір мазмұны мен оның мағынасынан айырыла отырып, жеңілдікке ұмтылу қажет пе екен Ғылым неліктен техниканы (және оны пайда қылады) жеңіл қолданатынын, ал өнердің кейбір күш салумен қолданатынын, тіпті мүлде қабылдамайтынын қарастыру қызықты болатын еді. Техниканың діни өмірде (діни әдет-ғүрыптарда емес, техника қажеттіліктен гөрі күлкілі болатын жерде), діннің рухани мазмұнында қолданылуы жөнінде ойлау мүлдем қисынсыз.

Алайда қазіргі заманғы ғылымның техникаландырылған әдістеріне қайта оралайық. Техника позициялары күшті ғылым салаларында ғылым адамдық кескінін жоғалтады. Гендік инженерия, элементар бөлшектердің физикасы адамды одан кейін адамзат өмірі мүлдем тыйылатын қандай да бір шектен өтуге арандатқан сияқты болады. Байыптап қарайтын болсақ, техникаландырылған ғылымның табыстары бізге көрінгендей аса айқын да емес. Элементар бөлшектер физикасы барлық бөлшектерді барлық бөлшектерден алуға болатыны, яғни бөлшектер физикасын зерттеуді ақылға сыйымсыз ететін өзін-өзі жоғалтатын қорытындыға келді.

Ғылым техникаға үміт артты, ал техника болса ғылымды талқандайды. Бұлардың бәрінен бөлек ғылымдағы қазіргі заманғы техника өте қымбат тұрады және қаржыландырудың орасан көлемдерін талап етеді. Ал бәрі қаржыландыруға келіп тіреліп тұрса, онда соңғысын қысқарту ғылымның өзін істен шығаруы мүмкін. Техника Троян аты сияқты ғылым апатының құралына айналады, ғылымды гуманизмге қарсылықпен айыптау ғылымның мәнділік, оның шығармашылық мазмұнынан гөрі техникалық қырына көбірек тән.

Қазіргі заманғы ғылым әдістерінің техникалық толыққандығының көбінесе көлеңкеде қалып қоятын тағы да бір жағы бар. Егер де жуырда техникалық жағынан күрделі эксперименттер орасан мол қаржылық шығындарды талап ететін болса, оларды өткізуге аз ғана елдердің шамасы келетін болады немесе елдер бірлесіп, үлес қоса отырып, бұл зерттеулерді қаржыландырады. Бірақ осыған ұқсас эксперименттер (олар негізінен жоғарғы қуаттар физикасы саласында жүргізіледі) қаншалықты жақсы жоспарланғанымен де оған жұмсалған қаржылардың көлемімен салыстырғанда түкке тұрмайтын нәтижеге қол жеткізіледі. Бұл нәтиже кейде айқын, көбінесе айқын емес түрде қаржы Министрлігінің алдында және өзіндік кеудемсоқтықты ақтау үшін асырып көрсетіледі. Мұндай эксперименттер санының өсе түсуі ғылымның жалған, бірақ логикалық жағынан байланысқан өз шындығын туғызады. Ғылымның осыған ұқсас жағдайының тығырыққа тірейтіні түсінікті нәрсе, бірақ дамудың бұл формасы, әсіресе өкімет орындарының саяси қолдауы жағдайында ғылым болып есептеледі.

Мемлекеттік қаржыландыру мен мемлекеттік жоспарлау ғылыми танымның нақты әдістеріне орасан ықпал (бұл таңданарлық болып көрінбесе де) жасайды.

Егер де жоба идея бойынша қаржыландырылса түсінікті болар еді, бірақ ғылыми-зерттеу жұмыстарының жоспарларында күтіліп отырған нәтижелерді және зерттеу әдістерін көрсету талап етіледі. Бұл қандай да бір нәтижелер мен әдістер қаржыгерлерді қанағаттандырмауы мүмкін және олар қаржыгерлер тарапынан қолдау таппайтын болады дегенді білдіреді.

Ғылым әдіснамашылары бұрыннан-ақ ғылымның танымдық қасиеттерінің ішкі себептерінің күшімен емес, оған берілетін әлеуметтік тапсырыстың салдарымен пайда болып, дамитынын көрсеткен еді. Бүгінгі ғылым бұл тезисті растайды. Ғылымға берілетін әлеуметтік тапсырыстың үлкен үміт артуға болмайтын өнеркәсіп орнына осыған ұқсас берілген тапсырыстан ешқандай айырмашылығы жоқ. Ғылым осы бағыт бойынша да қирайтын болады деген ой келеді.

Дүниеде бәрінің полюстердің арасында орналасқаны және бәрінің қарама-қарсы қозғалатыны ғана үміттендіреді. Сондықтан егер ғылымды қорлайтын әлеуметтік тапсырыс бар болса, онда еркіндік оған бейімделе алмайды. Біздің дүниенің онтологиясы сондай, ол адамның қағидалық бостандығымен беріледі, оның салдары - өмір сүретіндердің бәрінде әртүрлі бағыттағы тенденциялар болады. Біздің дүние, егер оны сеніммен ой елегінен өткізбесе, еш мағынасыз, өйткені оның әрбір нүктесі бифуркация нүктесі (егер де Пригожиннің терминологиясына жүгінсек), яғни одан кез келген бағытқа және кез келген мақсатпен қозғалуға болатын нүкте болып табылады.

Әрине, техника ғылымды құлдыққа түсірді, бірақ мұнымен бірге ғылым техникадан азат та. Мысалы, Ю.Козырев жуырда уақытты тіпті дәріханалық таразыларға салып өлшеуді (мін тағудың күші қандай!) ұсынды және оныкі дұрыс та. Тағы да: ғылыми әдістер жеткілікті ұзақ уақыт бойы бір ғана пәндік саланы зерттейтін ғылым салаларында техникамен шегіне жете қанығады, яғни ғылыми мәселелерді техникалық жағынан шешу үшін бұл мәселелердің ғылым әр бөлігінде тамыр жаюы қажет. Бәрібір де жаңа пәндік салалар кейіннен оларда техниканың қолданылуы мүмкін болса да бастапқыда техникалық әдістерден тыс зерттеледі. Бұл бәрінен бұрын жаңа пәндік саланы көтере отырып, адамның оны өзінің мазмұнымен қанықтыратынына байланысты және тек кейінірек қана ол ғылыми әдістің аясында бола отырып, "субъективтік" мазмұнның тереңдігі мен айқындығын жоғалтады.

Жүргізілген талдаудан көруге болатындай ғылыми әдістер субъективтік және объективтік сәттердің бірлігі болып табылады, олардың біреуі басқасына өтеді, біреуін басқасынан айыру үшін көбінесе сыртқы және жасанды күш-жігер талап етіледі.

Ғылым болса өзінің шындық іс-әрекетінің үстіндегі рефлексияға сирек жүгініп, бұл мәселені ғылым әдіснамашылары мен философтардың ар-ұятына қалдырады. Бұдан келіп ғылым дүниені жалпы көруге немқұрайды қарайды, ол дүние танымдық жағынан бейтарап деген пікір қалыптаспауы керек. Бұған қоса, ғылым толықтай белгілі бір дүниені көру жағдайында ғана пайда болады және дамиды, бірақ дүние танымдық нұсқамалар ғылыми танымға соншалықты терең өтіп, бүкіл ғылыми қызмет оған шалдыққан болып шығады. Ғылым әдістері сондай-ақ толықтай нақты дүние танымнан шыға отырып, құрылады. Сондықтан мынадай сұрақ қоюға болады: "Ғылымның дүние танымы мен оның әдістері арасындағы байланыс қандай. Бұл байланыс ғылымның дамуымен қалай өзгереді, мұндағы тенденциялар қандай?".

Ғылымның дүние танымы мен оның даму әдістерінің арасындағы байланыс көзге көрінерлік болғанына қарамастан, бұл мәселе қарапайым емес.

Ғылымның қандай да бір саласында жұмыс істей отырып, ғалым өз алдына терең дүние танымдық мәселелерді сирек қояды және шешеді, сондықтан ғылыми әдістер ғылымның дүние танымдық негіздеріне бойкүйездік танытатын болып шығады. Мұнымен қоса одан ғылым келіп шығатын дүние таным зерттеушілік кеңістік береді немесе ғалым өз пәнін зерттей алатын әдістер спектрін шектейді. Дүниені механизмге жеткізе отырып, механикалық дүниетаным ғылымды табиғаттың тек механикалық көріністерін зерттеуге қарай бағыттады. Сондықтан да механика іс жүзінде бүкіл ғылым да болды. Механика әдістері зерттелетін құбылыстардың сипатымен берілді. Жаңа уақыттың ғалымдары механикалық құбылыстарды зерттей отырып, іс жүзінде белгілі бір дүниетанымдық нұсқамаларды жүзеге асырып, өз зерттеулерімен дүниені механикалық көруді нығайтты. Басқаша құбылыстарға кездескен олар бұл құбылыстарды механикалық рухта түсіндіре алмай, белгілі бір уақытқа дейін оларды ғылым шектерінен тыс қалдырды.

Ғылымның дамуымен зерттеу тәсілдері жеткілікті дәрежеде серпімді өзгереді, ғылымның пәндік саласы дамиды, ғылыми танымның түсініктік аппараты ауысады. Дүниетаным болса неғұрлым кертартпа, ол өзгеруге мүмкіндік болған уақытқа дейін өзгермейді, ғылымның дүниетанымы өзгеруі үшін өте орынды себептер қажет. Қандай да бір дүниетанымдық негізде көптеген ғылыми әдістер орналасады және олардың дамуы дүниені көрудің қандай да бір шектерінде мүмкін болады.

Мұнда бұл дүниетаным шектерінде мүмкін болатын нақты дүниетаным мен ғылымның толықтай нақты әдістерінің байланысын көрсетудің қажеттігі жоқ. Біз тек қана ғылым заңдарының объективтілігі, олардың жалпыға ортақтығы мен репрезентативтілігі сияқты ғылым мұраты және танылатын нәрселер барлық жерде және әрқашан бір сипатта көрінеді дейтін ғылымның тиісті әдістерінің дүниенің бірлігі мен оның біртектілігіне нық сенетін дүниетанымға дейін көтерілетінін еске саламыз.

Ғылымның бірдей әдістерінің әртүрлі мүмкіндіктері бар және олар дүниені әр қалай көру кезінде әр қалай қорытындыларға әкеледі. Бұл сәт ғылымның дәріптеушілік сияқты әдісіне байланысты айқын көрініс табады. Турасында дәріптеушілік көпшілік құбылыстар үшін қайдағы бір ортақтықты көрудің аясында іске асырылады. Дәріптеушіліктегі негізгі нәрсе болып табылатын құбылыстар тобындағы мәнді емес белгілер қатарынан бас тарту айналасында дәріптеушілік үдерісі жүзеге асырылатын осы құбылыстар тобындағы негізгі, мәнді нәрсе алдын ала белгілі деп ұйғарылады. Ғылымның дүниені жалпы көруі әрқашан нақты дүниетаным аясында жүзеге асырылатын дәріптеушілікті мүмкін етеді, дүниетанымның алмасуы, дәріптеушіліктің сипаты мен оның мазмұны да өзгереді.

Ғылыми әдістер мен дүниетанымның өзара қатынасы дамуынан бірқатар тенденцияларды бөліп көрсетуге болады. Ғылымдағы оның белгілі бір даму Кезеңінде ортақ деп танылған дүниетаныммен қатар барлық ортақ, тіпті жеке ғылыми әдіс бұл ортақ көруді "нақтылайтын" шындықты анағүрлым жеке көруді де нақтылайды. Осыдан келіп кейде ғылымның ортақ дүниетанымымен біріккен, ал кейде елеулі түрде шашыраңқы дүниетаным болатын ғылым дамуының тіпті бір кезеңі шектерінің өзінде-ақ шындықты параллель көру пайда болады. Сондықтан ғылым кертартпа феномен бола отырып, бәрібір де бірқатар дүниетанымдық әралуандылыққа үйренеді, белгілі бір дүниетанымдық шыдамдылық көрсете бастайды.

Ғылым дүниетанымына байланысты тағы да бір қыр бар. Пәндік қызметтің әртүрлі формасы өзіндік шындықты көруді, өз дүниетанымын дүниеге әкеледі. Қызметтің әртүрлі формасы және тіпті бір пәндік қызметтің ішіндегі әртүрлі әдістер олардың өздеріне тән дүние онтологиясынан шығатыны белгісіздеу. Дүние адамның өмір тіршілігінің әртүрлі формасымен жаңадан құрастырылғандай болады. Ғылым да өзінің онтологиясын құрып, дүние жөніндегі түсінігін қалыптастырады. Осы онтологиядан барып барлық ғылыми таным шығады. Бұл сәт өте маңызды, өйткені ол ғылым неліктен таным нысанына бағдар алатынын және өз мазмұнынан неліктен субъектіні алып тастайтынын түсіндіреді. Бұл ғылым қалыптастырып жатқан дүние онтологиясы адамға бағдарланбаған, онда тіпті адамға мәнді элемент ретінде орын берілмеген, сондықтан ғылым зерттейтін дүние адамсыз дегеннен барып шығады. Ғылымның адамсыздық пен руханилықсыздықтың өсуіне жағдай жасайтынына несіне таңдануға болады?

Бірақ, егер ғылым онтологиясы адам болмысын есепке алмастан құрылуы мүмкін болса (ертерек айтып кеткеніміздей біз мұнда ғылым деп жаратылыстану мен техникалық ғылымдарды түсінетінімізді еске саламыз), онда адамның мәні, оның өмірінің мағынасы т.б. сияқты мәселелердің ұстанымды түрде ғылыми танымнан орын алмайтыны түсінікті. Сондықтан да жаратылыстануды оның өмір мағыналық сұрақтарға жауап бермейтіндігімен айыптау қисынсыз. Жаратылыстану шеңберінде мұндай сұрақтар әсте те пайда болмайды.

Қоғамдық ғылымдар болса - басқаша мәселе. Олардың онтологиясы өзіне адамды қосады, оның мәнін түсінуге байланысты құрылады. Алайда қоғамдық ғылымдар да өз мазмұнында бұл ғылымдардың онтологиялық бейнесіне салынған адам мәнінің тұғырнамасынан азат емес. Оның үстіне қоғамтанудың барлық негізгі мәселелерін -тарихи үдерістің мағынасы, мазмұны мен мәні, адам мен қоғамның өзара қатынасы, адам өмірінің мағынасын т.б. - қоғамдық ғылымдар адамның онтологиялық тамырлануын қалай көруіне, адам мәнінің тұғырнамасына байланысты шешеді.

Дүниетанымдық шыдамдылық - қазіргі заманғы ғылымда пайда болған ымыраға келудің жалғыз формасы емес. Ғылымның өзіне табиғи байланыста емес басқа мәдени формаларға қатысты көрсете бастаған шыдамдылығы бұдан да анағүрлым көзге ілінерлік. Ғылымның еуропалық мәдениет аясында пайда болғаны белгілі, сондықтан оның мазмұнындағы көп нәрселер бұл мәдениеттің даму үдерістеріне көңіл аударсақ, неғұрлым айқынырақ бола түседі. Бұл ғылыми әдістер жөніндегі біздің түсінікті тереңдетуге, олардың неліктен ұтымдылыққа, шындықты объекті көруге, табиғатты оның танымының көмегімен белсенді қайта құруға т.б. бағдарланғанын түсінуімізге көмектеседі.

Ғылымды - еуропалық мәдениеттің перзенті деуге болады, бірақ бұл мәдениеттен шыға отырып, ғылым өзі пайда болған ең ертеректегі кезеңдерінен бастап-ақ басқа мәдениеттен, дүниеге деген қатынастың басқаша тәсілдерінен саналы түрде бөлектене бастады. Ол қоғам өмірі мен мәдениетіндегі өз орны мен өзінің өзгешелігін ескертті, осы орын мен оған деген құқықты ғасырлар бойы жауынгерлікпен қорғады, бұл толық мөлшерде ғылыми әдістердің мазмұнынан да көрінді.

Бүгінгі күні ғылым бұрынғыша батыс мәдениетінің шектерінде танымның басым формасы болып қала отырып, өзінің бұл мәдениетке терең қатыстылығын түйсіне бастады. Егер бұрын ғылым өзіне жат ретінде басқа мәдени формалардан оғаштануға тырысса, енді қазіргі кезде даму үшін жаңа тыныс пен жаңа ынталарға ие болу үмітімен олардан өзіне параллельдер, ортақ негіздер іздестіруде. Бұл ізденістер ғылым өз дамуының барысында өз негіздерінің дағдарысына келген XX ғасырдың бас кезінде басталды. Дағдарысты сезіну мен ғылымды философия тарапынан сынау (мысалы, Гуссерль) күшейді. Бұл сын ғылымның гуманизмге қарсылығы мен оның мәдениетке жағымсыз әсер етуін атап көрсетті.

Ғылымның таным формаларының өзгеруіне неғұрлым сезімтал және қабілетті ғылыми әдістер бұл ситуацияға ерте бейімделді. Салыстырмалылық теориясы мен кванттық теорияны құруға байланысты ғылымдағы белгілі төңкеріс бірінші кезекте ғылыми таным әдістеріндегі төңкеріс болып табылады, өйткені нақ ғылым әдістеріндегі өзгерістер ғылым мазмұнын өзгертуге, ал бұл ғылым мұраттары мен нормаларын, ең соңында оның негізін де сын көзбен қайтадан ой елегінен өткізуге мүмкіндік берді.

Бірақ ғылымның оны жаратқан жаңаеуропалық мәдениетке қайтып оралу үдерісі ғылымилық мұраттарынан жеткілікті алыс тұрған басқа мәдениеттерге ғылымның назар аударуы үшін аттанар сәтке айналды. Алғашқы кездерде бұл еуропалық мәдениеттен алыс тұрған ежелгі Үндістан мен ежелгі Қытай мәдениеттерінің экзотикалық қырларына назар аудару болды, өйткені әрқашан да толықтырулар тек диаметрлік қарама-қарсылықтар болуы мүмкін тәрізді болып көрінеді.

Көптеген зерттеушілер сияқты біз де ғылым мен бұл мәдениеттердің жекелеген сәттерінің арасынан бастапқыда жеткілікті табысты болып көрінген параллельдер іздестіру әрекетінің елеулі нәтижелерге қол жеткізбегенін атап көрсеттік, өйткені ол ғылымға да, Шығыстың дәстүрлі мәдениеттеріне де сыртқы нәрселер болып шықты.

Қазіргі заманғы ғылым әдістері бұл мәдениеттерден дүниені көрудің жекелеген, аздаған қырларын ғана ала алды. Бұл, әрине, ғалымдардың дүние жөніндегі түсінігін кеңейтті, бірақ оны неғұрлым релятивті, шартты етіп, онымен ғылымды бұрынғыдан әрі әлсіретті.

Бұл мәдениеттердегі қазіргі заманғы ғылым әдістерінің салыстырмалылығы, шарттылығы, жекелігі мен тарлығына берілген белгілі бір түсінікті ғылымның сарқып алғаны шындық.

Қазіргі заманғы ғылым еуропалық мәдениет үшін дәстүрлі емес ежелгі шығыс мәдениеттерінің логикасына белгілі бір қызығушылық білдіріп отыр. Ғылымның пайымдауы бойынша жеткілікті мөлшерде қатаң себептілікпен байланысқан толық онтологиясының әртүрлі қырлары ойлауда және-немесе сияқты сондай қатаң, сызықты, бір мәнді логиканы қалыптастырды. Дәстүрлі шығыс мәдениеттері үшін сипатты дуалистік емес логика осылай аталады, оны көптеген ғылымдар қанағаттана қабылдап, оған зерттеудің өз әдістерін қосуда. Бұл ғылым үшін өнімді бола ма, оны болашақ көрсетеді.

Ғылымның қандай да бір ежелгі Шығыс мәдениеттерінің мазмұнына назар аудару үдерісі кездейсоқ емес; ол соңғы уақытта Шығыс және Батыс мәдениеттерінің арасындағы жандана бастаған сұхбат аясында жатыр. Ғылым сондай-ақ ежелгі мәдениеттер құрылымындағы кейбір танымдық сәттерге де көңіл бөлді. Бірақ та бұл жолда ірі олжаларды күтудің жөні жоқ...

Ғылым тек өзіне ғана тән ерекшелігі мен нақты мазмұны бар танымның белгілі бір формасы болып табылады. Ол осы өзіндік ерекшелігін жоғалтып алмау үшін өз шекараларын бұзып өте алмайды, сондықтан да ең қолайлы жағдайлардың езінде де Шығыстың ежелгі мәдениеттерінен көп нәрсе ала алмайды. Бірақ қазіргі заманғы ғылымның батыс мәдениетінің басқа мәдени формаларымен және басқа мәдениеттермен синтез жолдарын іздестіруге ұмтылуының өзі ғылым үшін қолайлы болуға тиіс, қандай жағдайда да ол бұдан ұтылмайды.

Қазіргі заманғы ғылым мен оның әдістерінің дамуындағы бірқатар тенденцияларға талдау жасау соңғы онжылдықтарда ғылыми әдістердің мазмұны мен құрылымының өзгергенін көрсетеді. Ғылыми әдістер неғұрлым жекелік, тар сипатқа ие бола түсті. Ғылыми зерттеу пәнінің үнемі өсіп бара жатқан ұсақтануы жалғасуда; пәндік салалар тарылуда. Ғылым әдістерінің соншалықты ерекше және тар бағытты болуынан оларды жеке салалардан тыс қолданудың тиімділігі жоққа тән болды. Жалпы ғылымдық әдістер, оның үстіне ғылым үшін жалпыға ортақ әдістер барған сайын азая түсуде.

Қазіргі заманғы ғылым әдістерінің "субъективтік" қырларының айқын өсе түсуіне қарамастан ғылым өз танымын таза объективтілік сипатта қорғап қалуын жалғастыруда және тіпті бұл сәтті бұрмалауда. Ғылыми әдістердің өсіп келе жатқан релятивтілігі қазіргі заманғы ғылымның белгілі бір дүниетанымдық шыдамдылығын тудырады. Ғылым өз дамуы үшін жаңа бағдарлар іздестіруде, мәдениетке ерекше назар аударады. Қазіргі заманғы ғылым өзі үшін жаңа көкжиектер мен жаңару мүмкіндіктерін ашу үмітімен Батыс және Шығыс мәдениеттерінің сұхбатына белсене қатысуда.

Бұл ізденістердің бәрі қазіргі заманғы ғылым әдістерінің мазмұнынан тікелей көрініс табады; бұл әдістердің даму тенденциялары ғылымның ерекшелігін жоғалтпастан дамуға деген қабілеттілігіне байланысты.

Анализ методов современного научного познания

в социокультурном контексте //

Методы научного познания.

Алматы. 1996. С. 5-26.

РУХАНИ ӨНДІРІС ЖҮЙЕСІНДЕГІ МАТЕМАТИКАЛЫҚ ТАНЫМ

Рүстем ҚАДЫРЖАНОВ

Бұл тарауда біз алдымызға жоғарыда жүргізілген ғылымның әлеуметтілігі мен оның әлеуметтік-мәдени детерминизмін талдау негізінде математикалық танымның әлеуметтік-мәдени детерминизмі әрекет етуінің негізгі сәттерін зерттеу мақсатын қоямыз. Ондай зерттеу үшін аса маңызды алғышарт математикалық танымның рухани өндіріс жүйесіне қосылуы болып табылады. Бұл математикалық танымды бәрінен бұрын бейнелеу мен іс-әрекеттің бірлігі ретінде түсінудің қажеттігін білдіреді. Басқаша айтқанда, мұратты іс-әрекет ретінде математикалық таным адамдардың дүниенің мөлшерлік жағын игерудегі материалдық іс-әрекетін қалайша жаңғыртатынын түсіну қажет.

Айтылғандар математикалық танымға шындыққа рухани іс-әрекеттік қатынастың формасы ретінде қарауды талап етеді. Осыған байланысты математикалық таным нысанын оның өзгешелік көрініс ретінде, математикалық таным болмысының логикалық шекараларын анықтау әдісі ретінде зерттеу қажеттігі пайда болады. Осы негізде әлеуметтік іс-әрекеттің математикалық танымда мұратты-түсінікті бейнелеу механизмін айқындау қажет.

Ең соңында, шындыққа рухани іс-әрекеттік қатынастың формасы ретінде математиканы зерттеуде математикалық танымның категориялық мазмұнын айқындап алудың қағидалық маңызы зор.

Заттық детерминдеу - математикалық танымның әлеуметтік-мәдени детерминденуінің негізі

"Заттық детерминдеу" терминін ғылыми әдебиетке Н.В.Мотрошилова енгізген. Ол "ғалым танымы мен іс-әрекетінің ол зерттейтін салаға немесе шындық қырына сөзсіз тәуелділігін" бейнелейді. Ғылыми танымның пәндік детерминденуі оның әлеуметтік детерминденуімен өте тығыз түрде байланысқан. "Пәндік детерминденуге қатысты танымның әлеуметтік табиғаты жөніндегі тезис өкінішке орай, көбінесе қандай да бір қосымша, "ағытылған" мінездеменің таза сыртқы бейнесі сияқты қалып қояды. Оның арасында таным жөніндегі маркстік ілімнің мәні - пәндік детерминдену ең басынан бастап өз табиғаты бойынша әлеуметтік те құбылыс ретінде ашылатынын түсіндіру екенін ескерейік" .

Сондықтан да математиканың әлеуметтік-мәдени детерминдену! жөніндегі, математикалық танымның әлеуметтік іс-әрекеттік мазмұны мен мәдени-тарихи маңызы жөніндегі мәселе ғылымның пәндік детермиңдеңуіне негізделуге тиіс, Н,В,Мотрошилова: "Жалпы маркстік философия, оның ғылыми танымның әлеуметтік детерминденуінің тұғырнамасы пәндік детерминденудің бастапқы және алынбас сипатын ішінара растайды, Мұндай міндетті бастапқы айқындау - мағынасы мен нәтижесі қандай ретте болса да пәндік детерминденуді тура немесе жаңама түрде жоққа шығару, оның есебі мен талдауына немқұрайдылықпен қараудан құралатын "социологизмнің" әртүрлі формаларынан маркстік ілімнің мәнді ерекшелігі" .

Ғылым табиғатты адамның іс-әрекетіңе тартудың көрсеткіші, өлшемі болып табылады, осылайша табиғи, физикалық болмысты адамдық мәдени болмыспен жалғастырғандай болады. Бұл қосылыстың бір-бірімен өзара байланысқан екі сәті бар. Бір жағынан, мұнда ғылымның, теорияның іс-әрекетке айналу теңденциясы, басқа жағынан табиғатты танып-білуі адам өзі жасап шығарған мәдени, нақты-тарихи сипаты бар құралдардың көмегімен жүзеге асыратыны байқалады,

Ғылыми білімнің табиғи, ғарыштық өлшемі оның пәнінің, нысанының бейнеленуі болық табылады, өйткені ғылыми таным бәрінен бұрын нысанды танып-білуге бағытталған, Нысанды, оның күрделі құрылымын танып-біле отырып, адам өзінің шектеулілігінен өтеді. Мұнымен бір уақытта ғылым нысанын танып-білудің деңгейі тиісті қоғамдық-тарихи дәуірдің әлеуметтік және мәдени даму деңгейін бейнелейді.

Ғылым әдіснамасы мен гносеологиясы турасында ғылыми танымның пәндік детерминдену мәселесі ғылыми білім мен объективтік шындықтың өзара қатынасы жөніндегі мәселе түрінде көрінеді. Бұл мәселенің жоғары формальдануы, теориялары мен түсініктерінің абстрактылығына байланысты математика үшін ерекше маңызы бар. "Ғалымдарды, - деп жазады Ә.Н.Нысанбаев, - бұрыннан-ақ математика мен шындықтың өзара қатынасы жөніндегі мәселе қызықтырады: нышандық іс-әрекеттің тікелей пәні ретінде көрінетін математика нышанының артында қандай шындық тұр?" .

Философияның тарихи дауында математика мен шындықтың өзара қатынасы жөніндегі мәселені шешу тәсілдері мен мәселенің қойылуында әртүрлі: платондық, картезиандық, канттық, позитивистік т,б. дәстүрлер қалыптасты, Бұл дәстүрлер тиісті философиялық жүйелердің шеңберлерінде түп негізді құрайтын гносеологиялық мәселелерді дайындау негізінде пайда болып, дамыды.

Айтылғандардың маркстік философияға да толығымен қатысы бар. "Маркстік философияда субъект пен объект диалектикасының жалпыға ортақ гносеологиялық мәселесі дұрыс шешілгеннен кейін ғана ғылыми таным әдіснамасы үшін негізгі мәселе -математика мен шындықтың өзара қатынасы ғылыми жағынан зерттелді" .

Математика мен шындықтың өзара қатынасы мәселесі математикалық білім символизмі бұрын болмаған жоғары деңгейге жеткен XX жүзжылдықта ерекше өткір сипат алды, өйткені бұл білімнің сыртқы дүниемен байланысы өзекті, сонымен бірге құпия болып көріне бастады. Мысалы, Н,Бурбаки "математикалық дүние" мен "эксперименттік дүниенің" өзара әсерін қазіргі заманғы ғылымдағы ең күрделі және терең мәселелердің біріне жатқыза отырып, онымен бір мезгілде атап көрсетті: "Эксперименттік құбылыстар мен математикалық структуралар арасында тығыз байланыс болатыны мүлдем күтпеген жолмен қазіргі заманғы физиканың жуырдағы жаңалықтарымен расталған сияқты, бірақ бізге мұның терең себептері (егер де бұл сөздерге қандай да бір мағына қосып жазуға болатын болса ғана) мүлдем белгісіз және біз оларды еш уақытта білмеуіміз де мүмкін" . Е.Вигнер "жаратылыстану ғылымдарындағы математиканың тиімділігінің ақылға сыймайтыны" жөнінде айтады.

Математикалық білімнің сыртқы, эмпирикалық дүниемен корреляцияланбайтыны математиктің олар жасаған теорияны, тұғырнаманы бейнелейтін шындықты көрмеуіне әкеп соғады. Математикалық білімді өндірудегі барлық іс-әрекет теоретикке ақыл-ойдың ойынынан артық ешнәрсе емес болып көрінеді. Мысалы, А.Гейтинг "таза математика зерденің еркін туындысы және ол өзінен-өзі тәжірибелік фактілерге ешқандай қатынаста болмайтынына'" нық сенім білдіреді.

Еңбектің қазіргі заманғы қоғамдық бөліну жүйесіне тартылған және ондағы теориялық білім өндірісіндегі орнын сын көзбен қабылдамайтын математика маманы үшін өзінің іс-әрекеті математика теориясының үстірттенген, алгоритмденген аппаратын жасауға бағытталған өте үстірт іс-әрекет болып көрінеді. "Олар қолда бар білімді тек жұмыста қолданылатын операциялық құрал ретінде қарастырады, оның шынайы мағынасының жұмбағы ашылмаған болып қалады. Ғалымның іс-әрекетінің өзі болса таңқаларлық жаңа өзгерістерге ұшырайды, ол сырттан берілетін міндеттерді шешуге таңдап алынған танымдық құралдар мен формалардың аспаптық бейімделуге қабілеттілігі ретінде, өз мәні бойынша тым үстірт ұтымды іс-әрекет ретінде бағаланады" .

Сондықтан да математиктің көбінесе математикалық білімнің мазмұнсыздығы жөніндегі тәжірибеге байланыссыздық (А.Гейтинг тәрізді) йен позитивистік түсініктердің тұтқынында қалып қоятыны кездейсоқтық емес.

Қалай болса да математиканың шындықпен байланысын мойындап немесе оны жоққа шығара отырып теоретик математика нысаны мәселесіне шығады. Мұндағы әңгіме жекелеген математикалық теория емес, бүтіндей алғандағы математикалық таным жөнінде болады. Математик оның іс-әрекетімен тура байланысты, бірақ та ол үшін үйреншікті математика әдістерімен шешілмейтін мәселемен істес болып отырғанын түсінеді. Керісінше, мәселенің бүкіл күрделілігі бұл әдістердің өздері, ал егер кеңірек алсақ, тіпті математикалық таным табиғаты ой елегінен өткізуге жататындығында.

Пәндік детерминдену математика шектерінен философия саласына шығуды талап етеді. Математика нысаны мәселесі математиканың өзі сияқты өте көне. Бірақ математика дамуының әрбір ірі кезеңімен бұл мәселе жаңа формада көрінеді және сондықтан біз жоғарыда еске салғандай оның қойылуы мен шешімінің бірқатар дәстүрлері өмір сүреді.

Математика нысаны мәселесі көп жақты, көп қырлы болып табылады. Математика мен шындықтың өзара қатынасы жөніндегі мәселені бұл мәселенің сыртқы қыры деп атауға болады. Осы қырға байланысты математиканың жаратылыстану ғылымдарындағы тиімділігі жөніндегі мәселе бізді білімнің математикалануы, яғни математика идеялары мен әдістерінің басқа ғылымдарға өту мәселесіне шығарады.

Білімнің математикалануы қазіргі заманғы математиканың әлеуметтік-мәдени детерминдену формаларының бірі, оның әлеуметтік іс-әрекеттік табиғатының бейнеленуі болып табылады. "Егер математикалық білімді іс жүзінде жүйелеудің мұның алдындағы кезеңдері үшін, - деп жазады А.Г.Барабашев, - бұл іс-әрекеттің азды-көпті таза түріндегі мұқтаждықтары болса, ал қазіргі кезде математика үшін бірінші кезекте жаратылыстану, сондай-ақ техникалық және әлеуметтік пәндер негізгі "тапсырыс берушілер" болып табылады, ... іс-әрекетке бағытталу басқа ғылымдарға бағытталу түрінде көрінеді".

Қазіргі заманғы математикалану математиканың білімнің басқа салаларына өтуінің әртүрлі деңгейімен сипатталады. Химия, биология, әлеуметтік және техникалық пәндер сияқты ғылымдарда математика шектеулі қолданылады. Мұндағы математикалану іс жүзінде жекелеген, бірлі-жарым есептерді математикалық, негізінен сандық әдістердің көмегімен шешуге тіреледі.

Механика, оптика, акустика, астрономия, көптеген физикалық теорияларда математиканың маңызы зор. Мұнда математикасыз бұл ғылымдарға сай табиғат құбылыстарын тануда қандай да бір алға қарай елеулі жылжу мүмкін емес. Математика іс жүзінде бұл ғылымдарға тұтастай міндеттер топтарын шешуге, кейіннен өзінің эксперименттік бекітілуін табатын жаңа заңдарды ("қаламның ұшындағы") ашуда көмектесетін танымның барабар әдісі болып табылады.

Заңды сұрақ пайда болады: бір ғылымдардың математикаға алғырлығы, басқаларының зерексіздігінің себептері неде?

Ғылымдардың математикаға деген алғырлығы немесе зерексіздігі өз табиғатында бар ма? Бұл мәселе әдіснамалық әдебиетте іс жүзінде ойластырылып, жасалмаған. Оған жауап беру шын мәнінде математикаға неғұрлым алғыр емес ғылымдардың неғұрлым күрделі сапалық ерекшеліктері бар, сондықтан да оларда математиканы қолдану қиындық тудырады деген жай ғана сілтеме жасауға әкеп тірейді.

Алайда бұл жалпы айқындау қазіргі заманғы математикалануды және осыған сай математика мен шындықтың өзара қатынасы мәселелерін түсіну үшін мүлдем жеткіліксіз. Қазіргі заманғы математикаландыруды зерттеу үшін мәселені терең, логикалық-гносеологиялық талдау талап етіледі: неліктен нақты ғылым нысанының сапалық өзгешелігінің тереңдеуімен, күрделенуімен онда математикалық, саңдық әдістерді қолдану қиындық тудырады? Мұндай талдау философиялық категориялық деңгейде, сапа, сан және өлшем диалектикасы аясында жүзеге асырылуға тиіс.

Осыған ұқсас категориялық талдауға математика нысаны да ұшырауы тиіс екені анық, өйткені білімнің математикалануы математика нысандары мен математикаланатын ғылымның өзара әсерін ұйғарады. Алайда білімнің математикалануы мен математика нысанына категориялық талдауды басынан аяғына дейін логикалық-гносеологиялық талдау ретінде қарастыруға болмайды, мұнда дәстүрлі гносеологиялық мәселелер әлеуметтік-мәдени факторлармен толықтырылған, өйткені біз математика мен білімнің математикалануын әлеуметтік-іс-әрекеттік және мәдени-тарихи бүтіннің құрамында қарастырамыз.

Сыртқысымен қатар сондай-ақ математикалық таным дамуының ішкі мұқтаждықтарымен байланысты математика нысанының ішкі қырын да көрсетуге болады. Бұл мұқтаждықтар қазіргі заманғы математикада өте белсенді өтіп жатқан білімнің жіктелуі мен кірігуі үдерістерімен анықталады.

Ғылыми пәндердің тереңдеп және кеңейіп келе жатқан жіктелуі тар математикалық теориялар санының өсе түсуі зерттеушілерде математиканың өзінің бірыңғай нысанынан айырылуы турасында қауіптілік туғызуда. Қазіргі заманғы математика үшін сипатты бұл қауіптенушіліктер әртүрлі ұстанымдар негізінде математиканы құрудың әртүрлі әдістерімен байланысты оның әртүрлі бағыттарының (мысалы, сандарды, интуициялық т.б.) пайда болуын қиратпайды, күрделендіре түседі.

Көрсетілген қауіптенушіліктерді білдіре отырып, XX ғасырдың аса ірі математиктерінің бірі Давид Гильберт былай деп жазады: "Біздің алдымыздан математикаға әйтеуір бір уақытта басқа п.шымдарда бұрынғы уақыттан бері өтіп жатқан жағдай кездеспей ме, ол өкілдері бір-бірін әрең түсінетін және сондықтан да олардың арасындағы байланыс барынша аз болатын жеке ғылымдарға бөлініп кетпей ме деген сұрақ бой көрсетеді" .

Білім жіктелуінің тереңдеуімен математикалық теориялар пәні тарылып, неғұрлым абстрактылы бола түседі. Математикалық пәндердің эмпириямен байланысы өзінің тікелей сипатын жоғалтады. Теорияның өзі жанама білім жүйесі ретінде көрінеді.

Математиканың "автономды пәндердің шоғырына" айналу тенденциясы (Н.Бурбаки бойынша) математиктердің іштей наразылығын тудырады. Д.Гильберт математиканы өмірге қабілеттілігіне оның бөліктерінің байланысқандығы жағдай жасайтын "бөлінбейтін, бүтін ағза" деп есептейді. Өйткені біз жеке алып қарағандағы математикалық материалдың барлық өзгешеліктерінде логикалық көмекші құралдардың бірдейлігін, тұтастай алғанда математикадағы идеялар құрылуының бір тектестігі мен оның әртүрлі салалардағы көптеген аналогтарын айқын кереміз".

Д.Гильберттің пікірімен келіспеу қиын Алайда осы жерде-ақ: "математиканың бөлінбейтін бүтіндігін", "оның әртүрлі бөліктерінің байланысқандығын" не нәрсе қамтамасыз етеді деген сұрақ пайда болады. Біздің топтар теориясын, мысалы, функциялық талдау жасауды оның әртүрлілігі жағдайында неліктен білімнің әртүрлі салаларына емес, нақты математикаға жатқызуға қандай объективтік негіздегі құқымыз бар? Қазіргі заманғы математикалық танымда қалыптасқан осындай гносеологиялық жағдайда бұл сұрақтарға жауап беру математика нысаны мәселелерін шешусіз, шың жалпыға ортақ мазмұнын анықтаусыз мүмкін емес.

Математика нысанының көп жақты мәселесінен біз оның тарихи-ғылыми қырын бөліп көрсетеміз. Математикаға тарихи талдау жасау оның пәні жөніндегі түсініктің математиктердің өздерінде қалай өзгергенін көрсетеді. Бастапқыда, ежелгі Грекияда математиканы сандар мен фигуралар жөніндегі ғылым негізінде геометрия ретінде түсінді. Жаңа уақытта математикадағы сандар мен фигуралардың орнына функциялар мен айнымалы шамалар келді, сондықтан да ол дифференциалдық және интергралдық есептеу ретінде түсіндіріле бастады. Қазіргі заманғы математика математикалық құрылымдар, алгебралық категориялар т.б. жөніндегі ғылым ретінде көрінеді.

Және бұл жерде математиканың әртүрлі тарихи формаларының өзара байланысы жөнінде сұрақ туындайды. Ең төменгілерден жоғарғы формаларға өтуі бірыңғай математиканың дамуы жөнінде айтуға мүмкіндік беретін математика пәнінің тарихи формалары өмір сүруінің генетикалық байланысы қалай және қандай жағдайда мүмкін болады?

Осылайша тарихи-ғылыми жағынан қарастыру математика нысанымен байланысқан Н.Бурбаки соңғысының тарихи дамуын зерттеу кезінде нақ осындай қорытындыға келеді: "Егер де бізден математиканың бірегейлік тұғырнамасының пифагоршылардан біздің күндерге дейінгі бастан өткізген тағдырының ізіне түсуді талап еткен болса, онда біз өте алысқа кеткен болар едік. Бұдан бөлек бұл - математикадан гөрі неғұрлым дайындығы бар философ үшін жұмыс, өйткені математикалық пәндерді бірыңғай, біртұтасқа біріктірудегі барлық әрекеттердің ортақ белгісі - әңгіме Платон, Декарт немесе Лейбниц жөнінде ме әлде XIX ғасырдағы арифметикаландыру немесе логистика жөнінде ме, бәрібір, - олардың қандай да бір дәрежедегі үміткер философиялық жүйеге байланысты жасалғаны болып табылады, оның үстіне олар үшін бастапқы аттанар бекет қызметін математика мен сыртқы дүние мен ақыл-ой дүниесінің қосарлы шындығы арасындағы қатынасқа тәжірибеге байланыссыздық жөніндегі ой-пікірлер атқарды" .

Математика нысаны мәселесінің тарихи қыры осылайша оның сыртқы қырымен -математика мен шындықтың өзара қатынасы жөніндегі мәселемен тығыз байланысты болып шығады. Өз кезегінде бұл қырлардың екеуі де математика нысаны мәселесінің ішкі қыры - қазіргі заманғы математикалық танымның бүтіндей дамуымен іштей терең байланысқан. Математика нысаны мәселелерінің әртүрлі қырларының бірлігі мен өзара байланысы бұл нысанның жалпыға ортақ мазмұнын зерттеу жолдарында анықталады. Бірақ бұл жерде соңғысын түсініп шығуға тиіс логикалық-әдіснамалық негізді анықтап алу қажет.

Өйткені математика нысаны және жалпы ғылым жөніндегі түсінікті дайындап шығудың кез келген әрекеті қандай да бір жолмен белгілі бір логикалық-әдіснамалық нұсқамаға негізделуге тиіс.

* * *

Қазіргі заманғы математиканың бүтіндей дамуының объективтік негіздерін іздестіруде ғалымдар жекелеген математикалық білімге бірыңғай көзқарас жасап шығуға мүмкіндік беретін жеткілікті түрдегі кең, жалпы идеялар, тұғырнамаларды анықтап, жасап шығарады. XX ғасырдағы математиканың дамуындағы ондай жалпы идеялар - бастапқыда көпшілік тұғырнамасы, одан кейін аксиоматика тұғырнамасы болса, ал қазіргі уақытта негізінен бейнелену тұғырнамасы мен оған байланысты морфизмдер, алгебралық категориялар т.б. түсініктер үстемдік етеді.

Көрсетілген тұғырнамалар математикалық білімдер жолдарында қаулап өскен жіктелулерді кіріктіруге бағытталған. "Кіріктіруге, теориялық-математикалық білімді реттестіруге ұмтылу бірінші кезекте математикалық білімнің тегі әртүрлі болып көрінетін бөліктерін бірегей түсіндіретін жалпылауыш құрылымдары жасаудан көрінеді" .

Кіріктіру математикалық таным дамуының оның жіктелуі сияқты соншалықты қажетті сәт болып табылады. Оның үстіне бұл дамуда олардың жүйелі кезекшілігінің белгілі бір заңдылықтары байқалады. Бұған А.Г.Барабашев назар аударады: "Математикалық білімді жүйелеуде теориялық әдісті дамыту механизміндегі нақты жұмыс танымдық іс-әрекетті табысты жүзеге асыруға жағдай жасайтын жіктелу мен кіріктіруді тұғырнамалық қосуымен тамаша. Жіктелу басым болған дәуірден кейін теориялық кіріктіру дәуірінің кезегі басталады" .

Математикалық білім шеңберінде жасалған жалпы кіріктіру идеялары, тұғырнамалары ерекше, арнаулы-ғылымилықтың бейнесі болып табылады. Соңғы нәтижеде математикалық білім бола отырып бұл идеялар, тұғырнамалар математикалық білімнің бірлігі, біртұтастығы мен генетикалық байланысының жалпыға ортақ негізі қызметін атқара алмайды. Соңғысының тарихи дамуы олардың бірігуге мін тағуын, математикалық білімнің баршасын бірыңғай тұтасқа байланыстыруын теріске шығаратын ерекше, соңғы табиғатын сөзсіз айқындайды.

Басқаша айтсақ математикалық білімнің бірлігі мен біртұтастығын математиканың өз құралдарымен орнату әрекеттері өзінің шектеулігін көрсете отырып, сөзсіз сәтсіздіктерге әкеп соғады. Математикалық білімнің алуан түрлілігінің бірыңғай субстанциясы орнатылған сияқты болатын әрбір ретте жалпы ұстанымға қарама-қайшы, математиканың құрылған жүйесіне үйлеспейтін жаңа теориялар, нысандар, идеялар пайда болады.

Жалпыға бірдейлігіндегі математика нысаны - өмір сүріп отырған математикалық теориялардың барлық пәндерін қамтитын сыртқы дүниенің қайдағы бір әмбебап саласы емес. Бұл жалпыға ортақтықтың логикалық сипаты бар, ол математикаға ғылым ретінде болмыстың логикалық шекараларын береді. Сондықтан математика нысанын математиктер өздерінің кәсіби іс-әрекетінде істес болатын оның ерекше, нақты-тарихи формасымен теңестіруге болмайды. Бұл соңғы формаларға қатынасы бойынша математика нысаны олардың шексіз мәнділігін анықтаушы болып табылады. Логикалық жағынан бұл өзара қатынас жалпыға ортақтықтың ерекшемен байланысы ретінде көрінеді.

Объективтік деректер ретінде ғылыми теория пәні теоретиктің назарына ұшырамайды. Мұндағы мәселе әрбір математиктің тек қана бір тар математикалық теориямен айналыса алатынында, тұтастай алғанда бүкіл математика мәселелерін шешпейтіндігінде емес. Өйткені әртүрлі математикалық теориялар бір-бірінен қалай ерекшеленсе де, бұл теорияларды жасап шығарған мамандар өздерін қандай да бір басқа ғылымға емес, нақты математикаға жатқызады. Бұл дегеніміз - математикалық танымның пәндік детерминденуі, жалпыға ортақ мәнділік ретінде математика нысанының математиктер санасына әсері етуі.

Бірақ математиканың өзі өз нысанын объективтік шындықтың тілігі ретінде бөліп шығаруға, сезінуге қабілетті емес. Бұл үшін математикалық таным шектерінен шығып, математиканың өзін біртұтас, өз сипаты жағынан әлеуметтік-тарихи неғұрлым жалпының құрамында қарастыру қажет. Мұндай әлеуметтік-тарихи біртұтастық өзінің барынша кең, философиялық түсінігіндегі мәдениет болуға тиіс. Ғылымның шындық, әлеуметтік-тарихи және жалпы адамзаттық мазмұны оның мәдени мазмұны болып табылады. Н.С.Злобин былай деп атап көрсетеді: "ғылым жаңа білімнің өндіріс үдерісі бола отырып, мәдени-тарихи үдерістің субъектісі ретіндегі адамның өндірісі де болып табылады" .

Оған біртұтастық пен бірлікті қамтамасыз ететін математиканың жалпыға ортақ негізін жасап шығару үшін ерекше түсініктер талап етіледі. Олардың ерекшелігі математиканың жалпыға ортақ негізін соңғысының тарихи дамуы бұл негіздің шектелулігін ғана анықтап қоймай, керісінше оның мазмұнын тек байытып және тереңдете түсетіндігінде. Ондай түсініктер логикалық, философиялық категориялар болып табылады, математикалық білімнің біртұтастығы мен бірлігі мәселесі математика нысанына, пәннің категориялық табиғатына талдау жасау мәселесіне қосарластырылады.

Дамушы нақтылықтың бәрі бірдей өзінің категориялық табиғатын тануға жол бере бермейтіні белгілі. Бұл үшін ол осы нақтылықтың тарихи дамуы оның логикалық дамуына сәйкес келетін дамудың белгілі бір, жеткілікті дәрежедегі деңгейіне жетуге тиіс. Қазіргі заманғы ғылым үшін, оның пәндерінің орасан сан алуандығына теориялылықтың әртүрлі деңгейі, бұл пәндер нысанының логикалық табиғатын меңгерудің әртүрлі деңгейі тән Соңғысы бұл пәндер үшін шешуші, мәнді маңызы бар категориялық анықтамаларды айқындауды білдіреді.

Математика, оның нысаны жөнінде айта отырып, мұнда тарихи және логикалық дамудың сәйкестігі, олардың шынайы диалектикалық, нақты бірлігі орын алып отырғанын бірден мәлімдеген жөн. Соңғысы математика нысанына Ф.Энгельс берген белгілі анықтамада айқын көрініс тапты: "таза математиканың нысаны ретінде шындық дүниенің кеңістіктік формалары мен сандық қатынастары бар'". Нақпа-нақ формада білдірілген бұл анықтама математика нысанының жалпыға ортақ қырын бейнелейді.

Іс жүзінде қайта өңделген математика тарихының нәтижесіндей болған оның нысанының бұл анықтамасының өзі оның тарихи дамуының нақты-жалпыға ортақ негізі ретінде әрекет етеді. "Осылайша, - деп жазады С.Н.Мареев, - ғылымның тарихи даму нәтижесі зерттеліп отырған нақтылыққа сай оның логикалық негізіне айналады. Логикалық дамудың шындық генетикалық дамумен сәйкес келуі ғылым ұстаны бойынша ол өзін барлық ойлаудың негіздеріндегі жалпыға ортақ және қажетті заң ретінде тапқанымен де ғылым дамуындағы жоғарғы деңгейдің көрсеткіші болып табылады" .

Математика әдіснамасы жөніндегі көптеген еңбектерде көрсетілген математика нысанының анықтамасына жасалған сілтемелерді кездестіруге болатынына қарамастан бұл анықтама философиялық әдебиетте шын мәнінде әлі де зерттелген жоқ. Оның арасында бұл анықтама математикалық таным табиғатын ой елегінен өткізу үшін бағыт, дұрыс бағдарлар береді. "Ф.Энгельстің математиканы, - деп атап көрсетеді А.Г.Барабашев, - шындық дүниенің кеңістіктік формалары мен сандық қатынастарының ғылымы ретінде түсінуі өтіп жатқан барлық өзгерістерді қамтиды және математиканың ғылымдар жүйесіндегі орны жөнінде бірден-бір дұрыс, диалектикалық-материалистік түсінік береді" .

Математика нысанының энгельстік анықтамасы математикалық танымды пәндік детерминдендіруді жасап шығару үшін алғышарттар жасайды. Энгельс осы анықтаманың негізінде математика нысанының пәндік мазмұндылығын оны игеру жөніндегі іс-әрекетпен байланыстыратын математикалық танымды түсінуді жасап шығарды. Басқаша айтсақ, математикалық танымды детерминдендіру оны бейнелеу мен іс-әрекеттің бірлігі ретінде көрсетілді.

Осыған орай Энгельс математикалық танымның әлеуметтік-мәдени детерминденуінің диалектикалық-материалистік түсінігінің негіздерін қалайды. Энгельс үшін өзінің пайда болу сәтінен оның қазіргі жағдайына дейінгі бірыңғай пәндік-іс-тәжірибелік қызметінің қажетті сәті болып табылатын математиктің әлеуметтік-іс-тәжірибелік табиғаты ешбір күмәнсіз әрі әбден айқын нәрсе болып табылады. Энгельс бойынша математикалық таным дамуының екпіндері мен бағытына іс-тәжірибенің, материалдық өндірістің мұқтаждықтары шешуші ықпал етеді. Анықтаушы рөл нақ іс-тәжірибеге берілетін іс-тәжірибе мен математикалық танымның бұл байланысының Энгельс үшін негіз қалайтын маңызы бар. Ол математикалық танымның әлеуметтік детерминденуінің диалектикалық-материалистік тұғырнамасының негізгі ұстанымы болып табылады. Бұл ереже Энгельстің математикалық танымды әртүрлі жағынан алып қарастырған барлық еңбектерінің өн бойынан өтеді.

"Іс-тәжірибе-математика" формуласының қарапайымдығы мен айқындығына қарамастан математикалық танымның әлеуметтік детерминденуінің шындық бейнесін жасау әрбір нақты жағдайда күрделі кешенді зерттеу болып табылады. "Іс-тәжірибе - математика" формуласының ақиқаттылығы математикалық танымның дамуы мен адамзат қызметінің тарихи типінің арасындағы корреляция жеткілікті айқын көрінетін ірі әлеуметтік-тарихи көлемді ұйғарады.

Әлеуметтік-тарихи көлем азайған кезде және белгілі бір тарихи кезеңдегі белгілі бір қоғамдағы математиканың дамуын қарастырсақ, онда бұл қоғам үшін сипатты экономикалық қатынастардан математикалық білім мазмұнын тікелей шығарып тастаудың қате болуы мүмкін "XVIII ғасырдың соңындағы кішкене неміс аулаларының қоғамдық ортасы жас Гауссты дұрыс 17 бұрыштықты циркуль мен сызықтың көмегімен құрастыру мәселесін зерттеуге қалайша сөзсіз жеткізген?" - деп сұрайды Ж.Дьедонне. Белгілі бір қоғамда үстемдік ететін әлеуметтік-экономикалық қатынастардан математикалық білім мазмұнын тікелей шығарып тастау дөрекі социологизмге әкеледі. Бұл экстернализмнің түпкілікті кемшілігі: экстернализмге жауап әрекет ғылым дамуының ішкі факторларына шешуші маңыз беретін интернализм болып табылады. Математикалық танымның қайнар көзі мен мақсаты ретінде іс-тәжірибені жоққа шығара отырып сол Ж.Дьеодонне салыстырмалы түрде математиканың дербес дамуын асыра бағалайды: "Егер математика тіпті адамзат іс-әрекетінің барлық басқа арналарынан күшпен кесіліп тасталса да, біз әлі де шешуге тиіс үлкен мәселелерді ойластыру үшін жүзжылдыққа жететін азықты жеткілікті бере алған болар еді" .

Батыста ғылыми танымның әлеуметтік детерминденуінің маркстік тұғырнамасын экстернализмнің түр өзгерісі, "экономикалық детерминизм" ретінде қарастырудың өзіндік дәстүрі. қалыптасты. Бұл тұғырнамаға мысалы, ғылыми білімнің дамуында мәдени-тарихи факторларды жоққа шығаруға қатысты экстернализмнің барлық кемшіліктері қосылып жазылады.

Мысалы, С.Рестиво материалистік негіздеуді толығымен жүргізе алмаса да математика социологиясының тарихи дамуына марксшілдердің көрнекті үлес қосқандығын мойындайды. Ол себепті математиканың неғұрлым абстрактылы формаларының "шындық дүниенің" әмбебап және мәңгілік қатынастарын білдіруге жақындауы жөніндегі түсініктің күшті ықпалынан көреді.

Қазіргі кезде, - дейді ғалым, математикаға әлеуметтік енуде кедергінің өмір сүретіні және онымен марксистер қақтығысуы жөніндегі пікір орнығуда. Математикаға Шпенгерлік талдау жасау біздің назарымызды "марксизмнің шектеулігіне" көңіл аударуға бұрды деп тұжырымдайды Рестиво, өйткені Шпенглер математиканың маркстік әлеуметтік талдауын оның жоғарғы деңгейіне шығару әрекетін жасайды. "Марксшілдер емес, нақ Шпенглер Маннгеймге қарама-қарсы оппозицияға тұрды" . Ал Маннгеймнің математикаға және барлық жаратылыстану біліміне әлеуметтік талдау жасау мүмкіндігін теріске шығарғаны белгілі.

Рестивоның пікірлерінде ғылыми танымның әлеуметтік детерминденуінің марксшіл тұғырнамасын жете түсінбеуі байқалады. Бұл тұғырнама дәуірдің идеялық қырын, әлеуметтік-экономикалық қатынастардың ғылыми танымға жанама ықпал жасайтын мәдени-тарихи факторларды есепке алуды талап ете отырып, танымның әлеуметтік детерминденуін кеңірек және тереңірек түсіндіреді. Ф.Энгельс белгілі бір дәуірдің экономикасы мен философиялық идеяларының дамуы арасындағы өзара байланыстың сипаты жөнінде айта отырып, былай деп жазды: "Әрбір дәуірдің философиясы алғышарттар ретінде оған оның алдындағылар берген белгілі бір ақыл-ой материалына ие болады... Мұнда экономика жаңадан ешнәрсе жасамайды, бірақ ол қолда бар ақыл-ой материалы негізінде... өзгеріс түрін анықтайды... оның арасында философияға маңызды тікелей әсер ретінде саяси, заңдық, моральдық қатынастар көрсетеді". Айтылған жайт толығынан ғылыми, оның ішінде математикалық танымға да қатысты.

Математикалық таным және өлшемдік іс-әрекет

Математика нысаны объективтік шындықтың толықтай белгілі бір жағын бейнелейді. Бұл бейнелену шындықты қарапайымдандыру үдерісі ретінде және дүниенің сандық қатынастары мен кеңістіктік формаларын барынша тереңірек және толығырақ жаңғыртатын тұғырнамалық құрылымдар, бірқатар абстрактылауларды жасау ретінде мүмкін болады. Алайда бұл қатынастар мен формалардың бөлініп шығуының қиындығы математика нысанының тікелей емес, эмпирикалық түрінде берілгендігінде, өйткені сезімдік тәжірибе пәндерінде заттың сапасы мен мөлшері, оның формасы мен мазмұны бір-бірімен бөлінбестей біріккен және оларды ешқандай ойша талдаумен бөлу мүмкін емес. Математика болса объективтік шындықтың барлық сапалық анықтамаларынан қол үзе отырып қарастырады. "Жалпы математика пәніне, - деп ескертеді А.Д.Александров, -мазмұннан тәуелсіздік деңгейі теорияның логикалық дамуы үшін негіз беретіндей байланыстардың байлығын сақтауымен, одан толықтай аласталып, түсініктері айқын және дәл бейнеленген объективтілікке ие шындықтың кез келген формалары мен қатынастары ене алады" .

Бұл мөлшерлік қатынастар мен кеңістіктік формалардың олардың мазмұнына объективтік талғаусыздығында математика ғылымының ерекшелігі жатыр. Геометрия математикалық пән ретінде кеңістіктік заттарды емес, заттардың кеңістіктік формаларын зерттейді. "Мазмұннан ажыратылған форма дербес нысан ретінде әрекет етеді, өйткені математиканың тікелей пәні пәндердің, геометриялық фигуралардың, шындық емес денелердің т.б. жиынтықтары емес, сандар болып шығады. Табиғатта, мысалы белгілі бір дәрежедегі шар тәріздес формалар бар, бірақ өзінше алынған шар тәріздес форма кемеліне келген нысан - геометриялық шарға айналады; табиғатта айнымалы шамалардың сан алуан байланыстары бар; ондай байланыстың математикадағы таза формасы кемеліне келген нысан - функция т.б. түрінде әрекет етеді" .

Маман-математикті объективтік шындықта математика пәнін құрайтын оның қасиеттері мен қатынастарын қалай бөліп көрсету мәселесі қызықтырмайды. Ол ондай мүмкіндіктің өзін тиісті, қайдағы бір тәжірибеге байланыссыз нәрсе ретінде қабылдайды. Ал іс жүзінде ондай мүмкіндік өмір сүретінін ереже бойынша ғалым сезбейтін математик іс-әрекетінің алғышарты болып табылады. Математикалық танымның бұл алғышартының әлеуметтік-іс-тәжірибелік сипаты бар және математикалық танымның негізін құрай отырып, оны қарастыру шеңберінен тыс қалып қояды.

Математика нысанын ұғыну үшін ол өзінің ақиқат мазмұнына ие болатын іс-тәжірибелік қызмет аясында қарастырылуға тиіс. Бұл математика пәні ақыл-ойда, абстрактылануда емес, ақиқат, іс жүзінде өмір сүретін объективтік шындық саласы болуға тиіс. Математикалық танымдық тек қапа іс-тәжірибелік қызметте ғана өзінің пәндік мағынасына ие болады.

Шындықтың молигерлік қатынастарының бөлінуі жүретін іс-әрекет формасы өлшем болып табылады. Өлшемнің мағынасы заттардың саналық анықталғандығының белгілі бір қатынастарында бірегейлеу мен осы негізде олардың мөлшерлік анықталғандығын бөліп көрсетуден құралады. Өлшем табиғи қасиеттері бұл әрекетте эталон және өлшенетін нысан өлшемі ретінде көрінетін бір нысанның басқасы арқылы өткендегі мөлшерлік қатынастары мен кеңістіктік формаларын білдіруге мүмкіндік береді.

Өлшемдік іс-әрекеттің логикалық негізі өлшем категориясы болып табылады. "... Егер біз, деп жазады Гегель, - пәндік дүниені қарастыра отырып, мөлшерлік анықтамалармен айланыссақ, біз іс жүзінде мұндай қарастырудың мақсаты өлшем екендігін есте ұстауымыз керек, бұған мөлшерлік анықтамалар мен қатынастарды зерттеуді өлшем (messen) деп атаған біздің тіліміз жол нұсқайды. Біз, мысалы тербелістік қозғалыс тудырған дыбыстардың сапалық ерекшеліктерінің ұзындығына сай тербелісті қозғалысқа келтірілген әртүрлі шектердің ұзындығын өлшейміз. Дәл осылайша біз химияда да өлшемнің жағдай жасайтын қосылыстарын, яғни белгілі бір сапалардың негізінде жатқан мөлшерді тану үшін бір-бірімен қосылған заттардың санын білеміз. Статистикада сондай-ақ ол шұғылданатын мөлшер де, олар жағдай жасаған сапалық нәтижелерімен ғана қызықты" .

Қандай да бір дененің ұзындығын өлшей отырып, адам өлшенетін дене қасиеттері мен өлшеуші бірліктің, эталонның қасиеттерін сапалық тұрғыда теңестіреді.

Нәтижесінде олардың арасында орын алған ерекшелік таза мөлшерлік сипатқа не болады. Оның үстіне бұл мөлшерлік қатынастың тек қана мұраттық емес, шындық, іс-әрекеттік мағынасы бар. Сондықтан өлшем қызметінде, мысалы, тек қандай да бір нысанның кеңістіктік өлшемдігі ғана танылып қоймайды, ең бастысы объективтік шындықтың белгілі бір, нақтырақ айтсақ мөлшерлік жағын іс жүзінде бөліп көрсету жүзеге асырылады.

Өлшем іс-әрекетінің арқасында, айталық минерал өзінің барлық физикалық-химиялық қасиеттерімен органикалық қосылыс емес геометриялық дене - көпжақ ретінде көрінеді. Және заттарға осындай абстрактылы, үзілді-кесілді көзқарас бізге нағыз табиғи сияқты болып көрінеді. К.Маркс абстрактылы еңбек туралы айта отырып, еңбектің өзгешіліктен айырылған бір текті қарапайым еңбекке жеткізілуі "бұл ... өндірістің қоғамдық үдерісінде күн сайын өтіп жататын абстрактылануы. Барлық тауарлардың жұмыс уақытына жеткізілуі органикалық денелердің ауаға айналуынан бір де кем емес, шындық абстрактылану болып табылатынын" табанды түрде атап көрсетеді.

Өлшем категориясының сыртқы және имманетті екі формасы бар. Өлшем іс-әрекеті өлшемнің яғни өлшеммен көлем, эталон немесе "ереже" ретіндегі (Гегель) сыртқы формасымен тікелей байланысқан. "Ереже немесе көлем, - деп жазады Гегель, - бәрінен бұрын белгілі бір мөлшерге қатысты бірлік қызметін атқаратын белгілі бір шама, ол шама қызметін атқарушыда емес, қайдағы бір басқа нәрседе жеке өмір сүреді және соңғысымен өлшенеді, яғни көрсетілген бірліктің саны ретінде анықталады. Бұл салыстыру сыртқы әсер болып есептеледі, бұл бірліктің өзі өз кезегінде мөлшер ретінде салынған ерікті шама болып табылады (мысалы, дюймдердің белгілі бір саны ретінде фут). Бірақ өлшем - тек қана сыртқы емес, сондай-ақ өзгешелік ережесі де, ол өзіне белгілі бір мөлшері бар бөтенге қарағандай қатынаста болады" .

Өлшем осылайша сыртқы әсер ретінде әрекет етеді: эталонның негізіндегі сапаларды теңдестірген теңеу, "ережелер". Эталонсыз өлшем қызметі мүмкін емес. Нақ сол эталонный; арқасында онда объективтік шындықтың мөлшерлік қатынастары мен кеңістіктік формаларының іс жүзінде бөлініп шығуы, яғни өлшемнің "өзінің бөтеніне", белгілі бір мөлшерге қатынасы болып өтеді.

"Эталонда, - деп жазады Л.К.Науменко, - форма тек ойда ғана емес, нақты іс жүзінде, жеке өмір сүреді. Мұнда ол шын мәнінде заттың өзінен бөлектеніп, пәндік, заттық әрекет етеді. Эталонмен еркін әрекет ете отырып, адам заттың кеңістіктік формасына іс жүзінде қандай бір бөлінетін емес, заттың өзінен шындығында бөлініп кеткен нәрсесі тәрізді қарым-қатынаста болады. Өлшегіш-заттың табиғи қасиеттері оның өзінен ерекшелігі бар заттың жүзеге асуы қызметін атқарады" .

Эталондар, "ережелер" сырттай конвенциялар, ерікті бірліктер ретінде көрінеді, алайда олар өлшенетін нысандардың сапасымен жеткілікті түрде қатаң анықталады.

"Өлшем, - деп жазады Гегель, - сыртқы, яғни талғаусыз шаманы анықтаудың өзіндік үдерісі болып табылады, ол қазіргі кезде жалпы қайдағы бір затта өмір сүретін басқа тіршілік иесі деп ұйғарылып, өлшем қызметін атқарса да, оның өзі белгілі бір мөлшер болғанымен де, ондайдан сапалық ерекшелігі бар, ол мүлдем талғаусыз, сыртқы белгілі бір мөлшерді анықтайды" .

Адамзаттың тарихи дамуында өлшем қызметінің дамымаған формаларына заттар мен құбылыстардың мөлшерлік анықталғандығының, мөлшердің сезімдік-нақты сападан толық емес бөлініп шығуына орай сана мен тілдегі ой-пікірлердің дамымаған формалары сай келді. Ең ертеректегі тарихи кезеңдерде адамдар іс-әрекеттік қызмет барысында өзара араласқан кезде мөлшерлік және кеңістіктік қатынастарды білдіру үшін "көбірек", "азырақ", "берірек", "жоғарырақ", "төменірек", "теңдей", "теңдей емес" т.б. терминдер жеткілікті болды.

Кейінірек қоғамдық-тарихи іс-әрекеттің дамуында өмір алға қойған іс-тәжірибелік міндеттерді шешу үшін мөлшерді бұған ұқсас түсіну жеткіліксіз болып шықты. Енді "көбірек" немесе "азырақ" деп айту жеткіліксіз болды. Шамаларды, есептер мен сандарды дәл өлшеу мұқтаждығы, яғни белгілі бір заттарды сапалық жағынан неғұрлым нақты мөлшерлік зерттеу мұқтаждығы пайда болды. "Мөлшер бөлініп шыққан сапаның бұрынғыдан гөрі дәлірек (нақтырақ) бейнелеуге мүмкіндік беретін сапа мен мөлшерге қарағанда неғұрлым күрделі категория ретінде өлшемді ұйғарады", - деп жазды Э.В.Ильенков.

"Неғұрлым нақты түсініктерді жай ғана "көбірек", "тең", "тең емес" сияқты сөздермен емес, цифрлардың көмегімен есепке алу керек болды. Адам мөлшер жөніндегі жалпы диффузиялы-жіктелмеген түсініктен неғұрлым кемеліне келген, дәл, яғни сол мөлшер жөніндегі түсінікке - мөлшерге қарай жүріп отырды. Және оған жетті де. Сондықтан да ол үшін мөлшер басынан бастап толықтай нақты, яғни пәндік-іс-тәжірибелік мағына мен маңызға ие болды" .

Мөлшердің, есептің ойланып табылуымен, кеңістік форма жөніндегі ұғымдардың бөлініп шығуымен алғашқы математикалық ұғымдардың қалыптасу мүмкіндігі пайда болды. Материалдық дүниенің мөлшерлік саласы іс жүзінде эмпирикалық заттардың сезімдік сапалық-мөлшерлік бірлігінен бөлініп, өлшем қызметі жаңа деңгейге шыққан кезде мөлшерлік деректер нысандардың сапалық анықталғандығын неғұрлым терең, нақты зерттеу үшін пайдаланыла бастады. Осылайша математика пәнінің дамуы мен бөлініп шығуы үшін қажетті алғышарттар қалыптасты.

"Математика пәні, - деп жазады Л.К.Науменко, - бұл табиғи емес, адамдардың бәрінен бұрын өндірістік, одан кейін ғылыми ортада пайда болатын мөлшерлік бейнелер. Осыдан барып шеңбердің радиусының сызықтық бейне екендігі түсінікті бола түседі және оның ауданы екі өлшемді бейне ретінде оларды өз табиғаты бейнесінен айыратын үшінші заттың формасында бейнеленген жағдайда салыстыруға және олар бір-бірін өзара толықтыратын бола алады - қолданылу үдерісінде олар енді радиус та, аудан да емес, жай ғана сандар, өлшем бірліктерінің формасы.

Бұл үшінші орта монистикалық математикалық ой қозғалысқа келетін логикалық кеңістік болып табылады".

Қазіргі уақытта өлшем ғылыми танымның кең тараған әдістерінің бірі болып табылады. Ол, әсіресе, физикада кең қолданылады, өйткені физикалық өлшем өлшемнің неғұрлым дамыған формасы болып есептеледі, Бүгінгі күні жаратылыстану ғылымдарымен қатар өлшемдерге қоғамдық ғылымдар - психология, әлеуметтану, экономикалық пәндер т.б. да жүгінуде. Нақ осы өлшеммен білімнің әртүрлі салаларында мөлшерлік әдістердің кең қолданылуымен байланысты.

Әдіснамалық әдебиетте өлшем заттардың мөлшерлік анықталғандықты бөліп шығаруға бағытталған және математикалық сипаттаманың алдындағы эмпирикалық шара ретінде түсіндіріледі. Басқаша сөздермен айтсақ, өлшем мөлшерлену ретінде түсініледі. "Егер өлшемнің ғылыми таным үдерісінде теория мен іс-әрекеттің, сондай-ақ эмпирикалық білімдер мен олардың математикалық көрінісі арасындағы жалғастырушы буын сапасындағы делдалдық қызметін есепке алсақ, - деп жазады К.Берка, - онда өлшемді эмпирикалық-математикалық әдіс ретінде түсіндіруге болады" .

Біз өлшемді эмпирикалық-математикалық емес, сапа, мөлшер мен өлшем диалектісі аясында, неғұрлым кең, философиялық тұрғыдағы әдіс деп түсінуден бастаймыз.

Мұндай әдіс жалпы математикалық танымның, мөлшерлік қатынастардың категориялық құрылымын ашуға мүмкіндік береді.

Бірақ бұл үшін өлшемді әлеуметтік тұрғыдан, пәндік қызмет формасы ретінде түсіну керек. Өлшемді эталонмен әрекет жасаудың жеке, эмпирикалық түрі ретінде психологиялық тұрғыдан түсіну эмпиризм, прагматизм мен операционализмнің философиялық тұғырнамасында дамитын өлшемді формальды-логикалық түсінуге әкеп соғады. Өлшеммен өлшемнің барлық түрлеріне ортақ тек сыртқы белгілерді ғана көретін формалды-логикалық әдіснама қызметтің бұл түрін белгілі бір ережелер негізінде өлшем нысанына мөлшерлік көріністерді меншіктеуге, беруге ғана жеткізеді. И.Адамс өлшемге мынадай анықтама береді: "Өлшем дегеніміз заттарға сандарды таңылатын сандармен жасалатын қайдағы бір әрекеттер мен олардың арасындағы қайдағы бір қатынастардың олар таңылған немесе олардың көмегімен көрінетін заттарға жүргізілетін әрекеттер мен бақыланатын қатынастарға сай болатындай етіп таңылуы (берілуі)" .

Д.Скотт, П.Суппес, Дж.Зинес, Р.Льюс, С.Стивенстердің т.б. еңбектерінде дамытылған өлшемнің формалды тұғырнамасы өзінің логикалық жағынан аяқталуын үлгілер теориясы терминдерінде баяндалған анықтамадан табады: өлшем дегеніміз - қайдағы бір эмпирикалық реляциялық жүйенің (эмпирикалық құрылымның) бірқатар мөлшерлік реляциялық жүйеге (мөлшерлік құрылымға) әсерінде гомоморфты бейнеленуі .

Адамның табиғи тілінде бұл анықтама өлшемді өлшенетін нысандар қасиеттеріне, мөлшерлік қатар құрылымы мен онда істелген әрекеттердің белгілі бір қасиеттерін сақтайтын бейнелену ретінде көрсетеді.

Бұл анықтамада өлшемдік қатынастың бір қасиеті, атап айтқанда, өлшеу кезіндегі көлем бірлігін ерікті таңдау асыра дәріптеледі. Нәтижесінде бұл анықтамадан өлшеудің шындық мазмұны, оның түсінігі кетіп қалып, тек оның сыртқы қабықшасы ғана қалады.

Өлшем түсінігі өзіне тарихи дамудың өзін қосып алады, өзіне түсіреді және осылайша өзінің мәндік қайшылықтарын құрайды. Бұл қайшылықтан тыс өлшем түсінігін түсіну мүмкін емес. Бұл түсіну сандалудың эмпирикалық әрекетіне емес, сапа мен мөлшердің қайшылықтары мен тиісті нысанның мөлшерін алуды шешудің қоғамдық-тарихи әдісімен байланысты.

Өлшемнің мұндай түсінігі математикалық таным табиғатымен тығыз байланысты болып шығады. Диалектикалық-материалистік тұғырнамаға сай математика өлшем іс-әрекетінің теориялық, жүйелі, дедуктивті ұйымдастырылған көрінісі болып табылады. Егер мөлшерлік түсініктер өлшеуге, яғни белгілі бір көзқарас бұрышымен сапалық нысандарды зерттеуге мүмкіндік берсе, онда толықтай табиғи сұрақ пайда болады: осы бөлініп шыққан мөлшерлік облыстың өзін өлшеуге бола ма? "Мегаөлшем" тәрізді бола тұрып, математикалық танымның өзі бұл сұраққа шын мәнінде онды жауап бере алады.

Математическое познание в системе духовного производства

// Проблемы социально-культурной природы математического познания.

Алма-Ата. 1992. С. 83-104.

ҚАЗІРГІ ҒЫЛЫМ ИНТЕГРАЦИЯСЫНЫҢ ӘЛЕУМЕТТІК- МӘДЕНИ ДЕТЕРМИНАНТТАРЫ

Мұхтар ИЗОТОВ

Ғылым интеграциясы ұғымы мен жіктелуі

Қазіргі уақытта интегративтік үдерістерге жалпыға ортақ және ерекше назар аударылуда. Бұл дүниежүзілік қауымдастықтың бұдан арғы дамуының көп жағдайда экономика, саясат, ғылым мен техника, мәдени ынтымақтастық, ұлтаралық қатынастар, бейбітшілік пен демократия, адам құқығы мен бостандығы үшін күрес салаларында зерделі бірігу мен күш-жігерді үйлестірудің, интеграцияның қажеттілігінің детерминденуімен байланысты. Интеграция мәдениет пен адамзат қызметінің көпке танылған құбылысына айналуда. Бұл жағдайлардағы интеграция түсінігі - іс жүзінде адам тіршілік әрекетінің барлық салаларында негізгі ұстаным мәртебесіне ие болады.

Әрине, интеграцияның нысандары мен әдістері, оның жағдайлары мен ақтық нәтижелері әртүрлі, бірақ өзінің пәндік мазмұнында интегративтіктің ортақ белгілері болады. Соңғыларын интеграцияның өріс алған салаларынан тәуелсіз жерлерден де табуға болады.

Философиялық рефлексия, метағылыми негізде ғана көп қырлы және көп өлшемді интеграция түсінігінің логикалық-семантикалық айқындалуы жүзеге асуы мүмкін екендігі түсінікті. Интеграцияға философиялық-әдіснамалық тұрғыдан қараудың қажеттілігі біріншіден, интегратизмнің объективтік-жалпыға ортақ, әмбебап үдеріс болып табылатынына, екіншіден, интегративтік үдерістердің әлеуметтік-іс-тәжірибелік мәнділігінің үздіксіз өсіп келе жатқанымен байланысты.

Біз интеграцияны тәуелсіз пәндердің арасындағы байланыстың қандай да бір жиынтығын орнататын, яғни бұл ансамбльге белгілі бір құрылым беретін тікелей өтетін үдеріс деп түсінеміз: ол құрылған құрылым элементтерінің арасына жаңа байланыстар енгізеді; қалыптасып болған құрылым элементтері арасындағы пайда болған байланыстарды күшейтіп, дамытады.

Интеграция дамушы үдеріс болып табылатындықтан, интегративтік феномен ретінде атап көрсетілген үш шарттың біреуіне жауап беретін үдерісті атауға болады. Бұл шарттардың барлығы орындалған кезде анықталған нысан бүтіндіктің жоғары өлшеміне, оның бөліктері арасындағы интеграциялангандыққа ие болады.

Интеграцияның негізінде жүйе элементтерінің өзара байланысының күшеюімен және олардың бір-біріне қатысты салыстырмалы түрдегі дербестігінің азаюымен (интеграцияға дейінгі дербестігінің кейбір қырларын бір-біріне "өкілдікке жіберуі") өзара әсерлесу үдерісі жатыр. Оның үстіне белгілі бір жүйенің интегративтік дамуында өзара әрекеттің жаңа формалары пайда болуы мүмкін, сөйтіп оның элементтер саны мен өзара әрекеті ұлғаяды. Мұнда интегративтік өзара әрекеттердің сандық жағы қажеттілікпен бірге жүйенің сапалық жағынан қайта құрылуына дейін өсе алады, яғни соңғысын дамудың жаңа деңгейіне шығарады.

Бірақ мәдениет табиғаты мен адамдар қызметі әлемінде тек бірігу үдерістері ғана емес, сондай-ақ жүйелердің ыдырау, жіктелу құбылыстары да болып өтеді. Өз мәнінде бағыты жағынан интеграцияға кері болып есептелетін бұл үдеріс дезинтеграция деп аталады. Ол қайдағы бір жүйе элементтері өзара әсерлерінің саны мен интенсивтілігі азайған кезде орын алады, бұл соңғы есепте өзара байланыстардың қирауына, бұрынырақ белгілі бір жүйеге кірген элементтердің бөлінуі мен оқшаулануына әкеп соғуы мүмкін.

Дезинтеграция үдерісі элементтердің салыстырмалы түрдегі дербестігі мен "тәуелсіздігін" арттырғанымен, ол адам тіршілік әрекетінің экономика, ғылым, рухани мәдениет т.б. сияқты маңызды салаларында аса сезілерлік және ерекше жанға батарлық түрде көрініс табады. Өйткені өзара байланыстардың үзілуі ыдыраушы бүтіндіктің элементтеріне ықпал етпей қоймайды. Мұнда зердеге сыяр және бірден бір балама тек қана интеграциялық байланыстардың сақталуы мен одан әрі дамуы бола алады.

Жоғарыда атап өтілгендей, ғылым интеграциясын жалпы заңдылықтың табиғи және әлеуметтік-мәдени феномендерге тән жеке көрініс ретінде қарастыруға болады. Алайда ғылым интеграциясын талдауға көшу кезінде зерттеуші ғылымның өзіне ғылыми-зерттеу, ғылыми-ақпараттық, ғылыми-ұйымдастыру, ғылыми-коммуникациялық, ғылыми-педагогикалық, ғылыми-өндірістік және ғылыми-көмекшілік қызмет түрлерін қамтитын төтенше - күрделі құрылым болып табылатынымен қақтығысады. Оның үстіне олардың бәрі өзара байланысқан және ғылыми қызметтің бірыңғай жүйесін құрайды. Интеграция соңғы есепте ғылыми қызметтің әртүрлі салаларына тартылған зерттелетін нысандар құрылымымен детерминденеді. Бірақ ол ғылымның өз ішіндегі құрылымға тікелей тәуелді. Мұнда интеграция құрылымы элементтік тұрғыда өзіне мынадай компоненттерді: ғылыми білімдер интеграциясын; коммуникация негізіндегі өзара айырбас пен кооперацияны (әртүрлі пәндер мен мамандықтар ғалымдарының өнімді қызметі); әртүрлі мекемелердің ғылыми қызметінің кешенденуін (бір-біріне өтуін), жалпы ғылыми таным интеграциялық субъектісінің қалыптасу үдерісін; ғылыми зерттеулер жүргізу кезінде материалдық-техникалық құралдарды өзара алмастыруды т.б. қамтиды. Өз кезегінде ғылымның әрбір элементінің интегративтік үдерістердің белгілі бір иерархиясына сай келетін өзіндік құрылымы болады.

Ғылыми білім жүйесінде интеграция эксперименттік-эмпирикалық (жаратылыстану ғылыми эксперименттің немесе нақты әлеуметтанушылық зерттеулердің, яғни тәжірибе деректерінің интеграциясы; эмпирикалық түсініктер мен заңдардың интеграциясы) және теориялық (ғылыми теориялар мен идеялар, категориялар мен ұстанымдардың интеграциясы) деңгейде жүзеге асырылады. Жалпы алғанда интеграция, біріктіруші тенденциялар ғылымның құрамдас бөлімдері мен әрбір құрылымдық элементтеріне -ғалымдарға, білімдердің дайындалу жағдайларына, жүйелік тұрғыдағы ғылыми білімдердің өздеріне, ғылыми мекемелерге (институттар, зертханалар, кафедралар, топтар), ғылыми зерттеулердің әдістері мен құралдарына т.б. қорғау салады.

Осыны жетекшілікке ала отырып, ғылым интеграциясын ғылыми қызметтің, білімдер мен ақпараттың өзара өтуіне, жалпылануына, шоғырлануына, молаюына, ұйымдасқандығына бастайтын ғылымның әрбір құрылымдық элементтері шеңберінің ішінде, сондай-ақ олардың өздерінің арасында орын алатын өзара әрекет үдерісі ретінде анықтауға болады. Ғылым интеграциясының жалпы әлеуметтік-мәдени, гносеологиялық және логикалық-әдіснамалық негіздері бар. Өзара әсердің интегративтік типі ғылыми білімнің әртүрлі салаларында ортақ ғылыми-зерттеу мәселелері мен мақсаттардың, сондай-ақ бұл мәселелер мен мақсаттарды шешу мен жүзеге асыру үшін қажетті танымдық құралдардың бірегей жүйесінің болуын ұйғарады.

Әрине, ғылым интеграциясы тек қана қандай да бір ортақ, кешенді танымдық мәселелерді шешу кезінде ғана емес, тұтас алғанда ғылымның нысандық саласын құрайтын ғылыми пәндердің дәстүрлі нысандарын зерттеу кезінде де өтеді. Интеграция ғылыми шығармашылық тиімділігінің өсуіне, бүкіл ғылымның жүйелілігі мен диалектикалық бірлігіне жағдай жасайды. Ғылым күрделі және көп параметрлі жүйе болып табылатындықтан, ондағы өтетін интеграциялық үдерістердің жіктелуі деп көп өлшемді болады.

Ғылымдағы интегративтік үдерістердің әдістерін, типтерін, деңгейлері мен формаларын анықтау ғылыми интеграцияны, сондай-ақ әлі де болса кездесетін білімдер синтезі тенденциясына деген кері көзқарастарды бағындыруды неғұрлым терең зерттеу мен түсінудің алдыңғы және қажетті шарты ретінде әрекет ететіні түсінікті. Өкінішке орай, талдау көрсеткендей әдебиетте бұл мәселе бойынша әлі де болса толық және айқын пікірлер қалыптаса қойған жоқ . Бұдан бөлек ғылым интеграциясы топтарын түсіндірудің өмір сүріп отырған әртүрлілігіне әдістерді нәтижелермен, типтерді түрлермен және интегративтік-жалпы ғылыми үдерістермен ашықтан-ашық араластыру келіп қосылады. Осыларды ескере отырып, мен бәрін толық қамауға үміттенбестен біздің күндер ғылымындағы интегративтік өзара әрекеттесудің өз топтамамды ұсынуды қажет деп есептеймін.

Біздің ойымызша ғылым интеграциясының әдістері болып:

1) ғылымның диалектикалануы; 2) генерализаңия - жалпылау; 3) танымдық құралдардың шоғырлануы (өзекті); 4) объективті-пәндік; 5) қатынас - байланыс әрекет етеді. Біз енді оларды біршама толығырақ қарастырайық.

1. Ғылым интеграциясының әдісі ретінде ғылымның диалектикалануын қазіргі заманғы ғылымның біріктіру

заңдылықтарының өріс алуы мен дамуының ең жалпы және әмбебап платформасы ретінде қарастырған жөн. Біріншіден, интеграция жағдайында білімдердің әртүрлі типтеріне салыстырмалы талдау жүргізу, сондай-ақ күрделі ғылыми міндеттерді шешу кезінде алынған деректерді жүйелеу, теорияландыру мен ұқсастыру әдістерін пайдалану қажет. Ғылыми білімдердің интеграциясы бүкіл ғылыми таным диалектикалануының жалпы үдерісі шеңберлерінде өтеді. Сондықтан диалектикалық-материалистік әдіснаманы саналы түрде және нақты пайдалану ғылымдағы интегративтік үдерістер дамуының негізі болып табылады.

Қазіргі уақытта ғылымдағы білімдер интеграциясы мәселесіндегі негізгі мәселе диалектикалық ұстанымдар негізінде зерттеудің теориялық әдістерінің бірыңғай және икемді жүйесін құру болып табылады.

Кез келген үдерістің әрқашан да қайшылықтар жүйесі арқылы іске асатынын есте ұстау қажет. Ғылымдардың интеграциялық өзара әрекеті жоғары деңгейде қарама-қайшы және диалектикалық, өйткені олар дамудың ең әртүрлі деңгейлерінде болып, бір-бірінен өз әдістерімен, категориялық құрылымымен, тілімен және т.б. қатты ерекшеленетін ғылымдарды қамтуы мүмкін. Б.М.Кедровтың пікірінше "табиғаттың өзімен ажыратылған сияқты", мысалы, математика мен лингвистика, биология мен этика т.б. сияқты ғылымдардың интеграциялануы шындық болады. Ғылымдағы интегративтік үдерісте шешілуі интеграцияға позитивтік сәттер беретін қайшылықтардың мәнді қабаты болатыны табиғи нәрсе. Интеграция қайшылықтары топтарының бірі ғылыми білімдердің әртүрлі қырларының байланысуы, келісуі рәсімінде бір-бірімен қатынастағы ғылымдардың бір-бірінен ерекшеленетін жақтарының теңдестірілген жағдайда болу қажеттігімен анықталатын ғылыми пәндердің "кездесу қайшылықтары" феномені болып табылады. Интеграцияның бастапқы сатысы бола тұрып, ғылымдардың арасына "көпірлер" салу ғылым интеграциясының қайшылықты қанат жаюының бүкіл күрделілігін ашық көрсетеді. Ғылыми білімдер интеграциясы дамуының бұдан кейінгі фазалары -жалпылау, бірегейлеу, нығыздау мен синтез бұдан да гөрі күрделі болып көрінеді. Қазіргі заманғы ғылым интеграциясының болашағы мұндай жағдайларда көбінесе, дәлірек негізінен ғылыми таным субъектілерінің ойлауын диалектикалаумен байланысты.

2. Ғылыми танымдағы интегративтік үдеріс бірқатар пәндік салалар үшін бірдей, теңдестірілген, ұқсас белгілерді жалпылау (генерализаңия) негізінде жүзеге асырылады. Жалпылау рәсімі нәтижесінде ойлауда өзгермейтін белгіні табу мен онымен бір мезгілде нысандар арасындағы айырмашылықтардың жойылуы болып өтеді.

Генерализаңияиың теория, танымның логикалық формалары мен құралдары саласында үлкен интеграциялаушы маңызы бар. Жалпылау формалды-логикалық, сондай-ақ мазмұндық (интенсионалды) сипатқа ие бола алады. Бірінші типте анықталған белгісі бар пәндер саласының кеңеюі болып өтеді. Мұнда білім интеграциясының экстенсионалдық сипаты болады, өйткені ол аздау жалпы білімнен көбірек жалпы білімге өтумен байланысты. Жалпылау жаңа семантикалық бірліктердің, өз мазмұны бойынша жаңа жалпылаушы мазмұнның туындауына әкелген кезде оны интенсионалды немесе эмерджетті жалпылау деп атауға болады. Генерализаңияның екінші типіндегі нәтиже сапасы жағынан жаңа ғылыми теорияның құрылуы болып табылады, оның үстіне мұнда сәйкестік ұстанымы әрекет етеді.

Бірақ қазіргі заманғы ғылым көбінесе жалпылаудың интенсионалдық және экстенсионалдық типтерінің үйлесуімен істес болады. Мысалы, таным құралдары мен жалпы ғылыми формалардың қалыптасуында бастапқыда жалпылаушы форманың немесе таным құралдарының пәндік саласының кеңеюі жүзеге асырылады, ал одан кейін мазмұнның өзгеруі негізінде жаңа семантикалық бірліктердің генерациясы, әртүрлі ғылыми пәндердің арасындағы алмасудың нәтижесінде олардың молаюы болып өтеді. Іргелі ғылыми теория құрылуының салдары оның айналасында әрқайсысы басты теорияның жалпы бастапқы теориялық негіздерімен байланысқан жеке теориялардың пайда болуы болып табылады. Бұл жағдайда біз ғылыми білімдер генерализаңиясының атап өтілген екі типінің үйлесімен істес боламыз.

3. Жаңа, неғұрлым жалпы және нақты білімде (қайта құрылған, бағынышты және нығыздалған) ескі білім суретке түсірілген түрде болады. Алайда жаңа білім өзінің неғұрлым бай дедуктивті салдарларымен репрезентативтелетін құбылыстардың неғұрлым кең саласы бар мазмұнға ие болады. Жалпы теориялар: құбылыстар мәнін неғұрлым терең танып-білумен, интеграция деңгейімен, күрделі жүйелік түзілімдер құрылымы мен заңдарына байланысты.

Осының салдарынан олар өздерінің қолданылуы үшін неғұрлым кең өріске, сондықтан неғұрлым елеулі түсіндірушілік және эвристикалық қуатқа ие болады. Сондықтан мұндай теориялар да әртүрлі ғылыми салаларда экстраполяцияланудың үлкен мүмкіндігі белсенді өзара әрекеттесуі қажеттігіне әкелетін жағдайдағы ғылымдардың өзара әрекеті жатады. Мысалы, бір-бірімен өзара байланысқан көптеген ғылымдар ғарыштық кеңістікті, өмірдің мәнін, Жер қыртысының мантиясын және т.б. зерттейді. Интеграцияның жеке типі бір ғылыми пәннің шеңберінде жүзеге асырылады, ол білімнің нақты саласын ғана қамтиды. Қазіргі заманғы биология сияқты ғылымда бұл интеграциялық мәселенің өте көкейтесті сипаты болады. Жоғарыда атап өтілгендей, іргелі теория жасалған соң ол тамырларымен іргетастық теорияға кететін жалпы бастапқы теориялық негіздермен байланыстырылатын жеке, "еншілес" теориялар өрісімен қаулап өсе бастайды.

Сондықтан теориялық интеграцияның бұл нұсқасы ғылыми білімдерді біріктіру үдерісінің осы дербес жағдайына жатады. Бұл - ғылымның жекелеген элементтерінің ішінде болып өтетін қайта құрылулармен сипатталатын ғылым интеграциясының эндогендік типі.

Ғылыми білімдердің пәнішілік синтезі жаңа ғылыми салалар жасалуының "вегетативтік" деп аталатын механизмімен байланысты. Соңғысы белгілі бір пәннің өрісінде белсенді зерттелуі ғылымның жаңа тармағының тууына әкелетін бірқатар феномені ерекше маңызға ие бола бастаған кезде әрекет ете бастайды. Типтік мысал ретінде биохимиядан бөлінген және қазіргі заманғы биологияның ғылыми пәндерінің біріне жататын молекулалық биологияның пайда болуын келтіруге болады. Бірақ молекулалық биологияның негізгі ұстанымдарының химия, физика мен кибернетиканың (әсіресе, ақпарат теориясының) ықпалымен қалыптасқаны көпке аян. Бұл жерде пәнішілік (эндогендік) синтездің пәнаралық (экзогендік), немесе ғылым интеграциясының жалпы типімен табиғи үйлесетіні көрінеді. Бұл жағдайда ол биология шеңберіндегі генетиканы, микробиологияны, эмбриологияны, сондай-ақ көрсетілген қосымша ғылымдарды да қамтиды.





Ғылым интеграциясының интенсивтік және экстенсивтік типтері. Қазіргі заманғы ғылымда интегративтік үдерістер фронтальды, яғни бірлестікке қатынасушылар (элементтер) санының кеңеюі және шындықтың қарапайым және күрделі құбылыстарының неғұрлым терең мәнділігін түсінуде таным үдерісіне қолдау көрсете отырып, тереңдік бағытында да дамиды. Бірінші жағдайда болмыстың әртүрлі салаларының жүйелік сипаттамасының дәстүрлі қалыптасқан пәндер аясына жатпайтынына байланысты ғылымның пәндік саласының кезеңдер бойынша кеңеюі болып өтеді, және сондықтан да бұл салалар саңды түрде пәнаралық кең көлемді зерттеулердің нысандарына айналады. Бұған егер XX ғасырдың бас кезінде бар-жоғы 150-дей ғылым болса, осы жүзжылдықтың соңында олардың санының екі мыңға дейін ұлғайғаны дәлел бола алады. Және интеграция өз кеңістігіне толып жатқан ғылыми пәндерді үздіксіз тартуда. Бұл соңғыларының жақындасуы, байланысы, бір-біріне ықпал етуі мен бір-біріне өтуі негізінде жүреді. Әртүрлі ғылымдардың мәселелері, пәндері мен әдістерінің көп салалы ұштасуының нәтижесінде ақиқатқа жетудің талдаушылық-синтетикалық, болжамдық-дедуктивтік, жүйелік-құрылымдық әдістері, күрделі нысандарды зерттеудің биокибернетикалық, физика-химиялық, философиялық-әлеуметтанушылық жолдары сияқты жаңа, күрделі құралдары пайда болып, дамиды. Сондықтан интеграцияның интенсивті типі нысанның көп өлшемдік мәнінің біртіндеп, көп сатылы ашылуымен детерминденген. Білімдер интеграциясының бұл типіне ғылыми теорияны неғұрлым тереңірек құрылымдық бағытта құру үдерісі жатады.

Ғылымның көкейтесті және тарихи интеграциясы.

Көкейтесті интеграция белгілі бір, рационалдылық шеңберінде жүзеге асырылады ("горизонталь бойынша"). Ол "қатар өмір сүру", өзара корреляцияның - ғылыми білімдердің өзара әрекеті мен тек өзгеруінің әдістерін қалыптастырады. Бұған қоса ғылым интеграциясы әрбір жеке ғылымға оның эмпирикалық негізін елеулі кеңейтуге мүмкіндік береді, өйткені оған өзінің жеке эксперименттік негізіне ғана емес, онымен горизонталь бойынша өзара әрекеттесетін барлық ғылымдардың бай эмпирикалық материалына да сүйену мүмкіндігін береді. Әрбір жеке ғылым мен өзара әрекеттесетін ғылымдардың бүкіл жүйесінің дамуы елеулі түрде жылдамдайтыны түсінікті. Өзара әрекеттесетін теориялардың әрқайсысының өз іс-тәжірибелік базасына шешілуі кезінде әдіс ретінде әрекет ететін барлық "тегі бөлек" мәселелерді қосып алатыны қызық болып көрінеді. Бір ғылымның басқа ғылымдардың мәселелерін шешуде интеграциялық әдіске айналуы ол үшін іс жүзіндегі іске асырылу мен тексерудің формасына айналады.

Ғылым интеграциясының аса маңызды сәті ғылыми білімдердің жалғастылығы, рационалдылықтың бір деңгейінен басқаларына білімдерді қайта құру, теорияларды, парадигмаларды, ойлау стильдері мен дүние бейнесін алмастыру жолымен өту түсінілетін тарихи интеграция болып табылады.

Ғылым интеграциясының тікелей және жанама типі.

Ғылымдардың тура (тікелей) интеграциясы эпистемиялық салада ғылыми білімдердің полиморфтығымен байланысты. Әртүрлі ғылымдардың нақты деректері мен фактілерінің, олардың категориялық түсініктік аппараты мен тілі, теориялары, идеялары мен ұстанымдары, ғылыми әдістері мен тәсілдерінің интеграциясы үшін олардың жоғары деңгейдегі алуан түрлілігі қажет. Білімнің полиморфизмі бізге іс-тәжірибелік қызмет, тікелей өмірде берілген дүниенің алуан түрлілігі жағдайында өтеді. Бірақ дүниенің алуан түрлілігінде барлық ғылымдар қандай да бір тұрақты (симметриялы) элементтерді айқындауға мәжбүр болады. Нақ осы жағдайда қосымша, сондай-ақ бір-бірінен алыс тұрған толып жатқан алуан түрлі ғылымдардың интеграциялық үдеріске кірісуі мүмкін болады. Тура интеграциялық байланысқа бір саладағы ғылымдар оңайырақ кірісетіні түсінікті. Ғылымдардың тікелей интеграциясына объективтік қана емес, сондай-ақ бірқатар субъективтік жағдайлар да мүмкіндік жасайды. Ғылымдардың интеграциясы ғалымдар қарым-қатынасының, олардың әртүрлі зерттеушілік нұсқамаларының, эвристикаларының, ойлау стильдерінің т.б. келемді аймағын білдіреді. Адамдардың іс-тәжірибесі ғылымдағы интеграциялық үдерістерге өзінің детерминдендірушілік ықпалын көрсетеді.

Дүниежүзілік қоғамдастықтың одан әрі дамуының іс-тәжірибелік мүдделері мен қажеттіліктері жаһандық мәселелердің шоғырын алға тосты. Оларды шешуде негізгі тұрғыны қазіргі заманғы барлық ғылымдар интеграциясының ұстанымы алады. Іс-тәжірибе іргелі және қолданбалы ғылымдардың өзара әрекетіне жағдай жасайды. Жалпы алғанда, егер интегративтік ғылыми өзара әрекеттердің өріс алуын, өтуін түсіндіруді тек ішкі, мысалға логикалық-гносеологиялық факторларды ғана негізге ала отырып жүргізсек, онда интеграцияның пәнаралық байланыстарының шектеулі көлемдегі бейнесін алуға болады. Ғылыми интеграция факторларының орасан зор қабаты тура ғылымның өз шеңберлерінен тыс, әлеуметтік және техникалық іс-тәжірибелік салаларда, қоғамдық қатынастар мен байланыстар жүйесінде, қоғамдық сананың басқа формаларында орналасады. Олардың интеграцияға ықпалының көбінесе жанама сипаты бар, бірақ ол ғылымда ғылыми ой мен танымның адамгершіліктену ұстанымы тұрпатты бірқатар интегративтік әлеуметтік-мәдени түзілімдер құрайды. Сондықтан интеграциялық оқиғалар саясат және идеологиямен, мамандар даярлау және білім беру жүйесімен, мерзімдік басылымдармен, ғалымдар қоғамдастығындағы мектептердің нығаюымен, ұлттық дәстүрлермен т.б. мәнді деңгейде детерминденеді (жанама формаларда).

Ғылым интеграциясы түрлерін жіктеу кезінде қамтылу көлемін немесе кеңістіктік ұзындықты, интегративтік-ғылымаралық байланыстар мен түйісулердің таралу саласын есепке алу қажет. Бұл мағынада интеграцияның төрт түрін, нақты айтқанда: интрапәндік, интерпәндік, супрапәндік және транспәндік түрлерін бөліп көрсетуге болады. Интрапәндік интеграция үдерістері жеке, бөлек ғылымдар шеңберлерінде олардың әрқайсысында бір-бірінен ерекшеленетін теориялар мен іргелі заңдар мен ұстанымдар негізіндегі тәсілдердің арасында берік байланыс орнату жолымен өтеді. Бірақ ғылымда білімдер интеграциясының интрапәндік түрі көбінесе пәнаралық сипатқа ие болған әдістерді қолданудың көмегімен жүзеге асырылады. Қандай да бір жеке ғылымда басқа ғылымдардың бірнеше әдістері қолданылады, басқа ғылыми пәндерде қол жеткізілген нәтижелер пайдаланылады. Мұндай үдерістердің негіздері ретінде математикалық логика, математика, кибернетика, статистика т.б. ұстанымдары әрекет етеді. Бұл жолда ғылыми пәндер шындықты неғұрлым барабар түсіндіруге қол жеткізеді, заңды түрде пәнаралық түйісулер мен өзара әрекеттер деңгейіне шығады.

Ғылыми түсініктердің, теориялар мен нәтижелердің интерпәндік интеграциясы үдерісі қазіргі деңгейдегі ғылыми танымның неғұрлым сипатты белгілерінің бірі болып табылады. Ғылым интеграциясының бұл түріне ішінде кешендік, қосымша пәндердің туындауымен қатар жүретін пәнаралық өзара әрекеттер жатады: ғылымның үш саласының әрқайсысынан (жаратылыстануда - биофизика, физикалық химия т.б. техникалық ғылымдарда - энергетика, технология т.б.; қоғамдық ғылымдарда - әлеуметтік психология, тарихи демография, әлеуметтік лингвистика т.б.); ғылым салаларының шеңберлерінде (биомеханика, математикалық лингвистика, тарихи география, жүйелік инженерия т.б.); ғылымның үш саласы арасында (экология, космонавтика, биотехнология, медицина, сәулет және басқалары).

Супрапәндік интеграцияға жалпылықтың жоғары дәрежесімен, мысалы, ғылыми танымның математикалануымен (математикалық география, социометрия, психометрия т.б.) байланысты үдерістер жатады. Интеграцияның бұл түріне сондай-ақ жүйелердің жалпы теориясының ұстанымдары мен әдістерінің, топологияның, үлгілер теориясының, автоматтар теориясының, ойындар теориясының, синергетика мен басқаларының супрапәндік формада қолданылуы да жатады.

Интеграцияның транспәндік түрі ғылыми түсініктердің, теориялар мен әдістердің философиялық тұғырнамалардағы интеграциясын білдіреді. Бұл жағдайда формалды жалпылау құзырынан тыс орналасатын семантикалық бірліктердің жаңа өрісіне, жаңа философиялық білімге әкелетін нақ интенсионалды-экспенсионалды жалпылау болып өтеді. Интеграцияның бұл түрі философиялық білімдердің сапалық-мазмұндық, әмбебапты-мәнділік сипаттамасымен байланысты.

Ғылым интеграциясының деңгейлеріне келетін болсақ, олар ғылыми танымның: теориялық, эмпирикалық, сондай-ақ әдіснамалық сияқты негізгі деңгейлеріне сәйкес келеді,

Ғылымның теориялық саласындағы интеграциясы әртүрлі идеялардың, теориялар мен бағыттардың бірігуіне қатысты. Мысалы, кибернетика биологиялық, әлеуметтік және техникалық жүйелердегі басқару жөніндегі идеялар синтезі негізінде жасалды. Сондай-ақ жаңа теориялық құрылыстардың қалыптасуы әрқашанда оның алдындағы теориялардың ұстанымдары мен түсініктеріне сүйену арқылы қамтамасыз етілетін белгілі бір ғылым саласының тұғырнамалық сабақтастығы да өмір сүреді.

Сондай-ақ, теориялар жүйесі немесе "өтпелі", біріктіруші ғылыми тұғырнамалар (мысалы, атомизм тұғырнамасы) түрінде немесе кванттық механиканың, тартылыс теорияларының, эволюция теорияларының әртүрлі ережелері тұрпатындағы теориялар жүйесі де құрылады.

Эмпирикалық деңгейдегі ғылымдардың интеграциялық өзара әрекеті қандай да болмасын құбылыстарды өмір сүру әдістерін іздестіру және оны ашумен байланысты. Ғылыми деректердің интеграциясы эмпирикалық материалдың оның ішкі байланыстарына сай жүйелену, ретке келу формасына ие бола бастайды. Бұдан кейін білімдердің интеграциясы теориялық интеграцияның әртүрлі формаларымен ұштасатын болады. Эмпирикалық деңгейдегі ғылыми-интеграциялық үдерістер ақиқатқа, ғылыми ізденіске бейімделумен анықталады. Күрделі, пәнаралық зерттеулерде іргелі ғылымның эксперименттік-техникалық құрал-саймандарын біріншісімен интеграцияға бірге қатысатын басқа ғылымдар белсенді түрде қолданады. Тұтастай алғанда, ғылымдардың өзара әрекеті әрбір жеке ғылымға өзінің эмпирикалық негізін елеулі кеңейтуге мүмкіндік береді; өйткені бұл оған өзі қарым-қатынасқа түскен барлық ғылымдардың эксперименттік базасына сүйенуге мүмкіндік береді.

Ғылым интеграциясының маңызды түрлері мен көрсеткіштерінің бірі зерттеу әдістерін өзара алмастыру болып табылады. Ғылыми білімдерді алудың әдістері мен жолдарының интеграциясы соңғы есепте тіпті жаңа синтетикалық ғылымның пайда болуына әкеп соғуы мүмкін Мысалы, биологияда заттардың кеңістіктік құрылымын зерттеу әдісін, яғни рентген құрылымдық талдауды пайдалану молекулалық биология сияқты іргелі ғылыми бағыттың пайда болуында аса көрнекті рөл атқарды.

Қазіргі заманғы ғылымға жалпы ғылымилық әдістер мен жолдардың дамуы мен неғұрлым кең таралуы тән

Ғылыми білімдердің интеграциясы сондай-ақ метатеориялардың, метағылымдардың құрылуы және дамуымен ұштасады. Нақ осы метағылыми зерттеулердің деңгейіндегі интеграция ғылыми ақпаратты алу мен оны қайта өңдеудің нормалары мен әдістерін, құралдарын, жалпы ғылыми әдістерін, әдіснамалық ұстанымдарын жасап шығаруға, жалпы ғылыми парадигмалардың, ойлау стильдерінің, зерттеу бағдарламалары мен дүние бейнесін қалыптастыруға жағдай жасайды.

Қазіргі заманғы ғылым интеграциясының формалары

Ғалымдардың ғылыми еңбегінің ұжымдасу саласында интегративтік үдерістер әртүрлі формаларға ие болады. Ұжымдық интеграциялық субъектілер ғылыми мектептер, тәртіптер, мәселелік топтар, уақытша шығармашылық топтар, "көрінбейтін колледждер", бөлімдер, секторлар, зертханалар т.б. түрінде көрінеді. Өз кезегінде танымның осындай интеграциялық субъектілерінің шеңберінде әртүрлі мамандардың бірігу формаларының болуы мүмкін, Мысалы, бұған әртүрлі мәселелер бойынша бір ғылыми мекемеде істейтін немесе бір мәселені шешетін әртүрлі ғылымдар өкілдерінің кооперациясы жатады.

Эпистемикалық бірліктер, яғни ғылыми білімдер саласындағы интеграция синтетикалық формаға дейінгі және соңғы, немесе интеграцияның ең кемеліне келген формасы - синтез сатысына бөлінеді. Бұл жерде білімдер интеграциясының әрбір формасы бөліктердің бірлігі, олардың арасындағы қауырт байланыстардың болуымен, сондай-ақ жүйелік тиімділіктердің көрініс беруімен сипатталады. Синтетикалыққа дейінгі формалардың интеграция фазаларының ішінен үйлестіруді, ұйымдастыру - субординация мен кешенділікті бөліп көрсетуге болады.

Жақындасу, өзара байланыс пен өзара әсер сатысындағы интеграцияны эпистемикалық элементтердің үйлесімі ретінде қарастырған жөн. Бұл бірқатар белгілер бойынша өтетін элементтер бірлестігінің формасы. Үйлесу кең көлемді және алуан түрлі интеграциялық үдерістердің құлаш жаюындағы бастапқы кезеңге жатады. Мысалы, білімнің қандай да бір саласының тәжірибелік, сипаттау-эмпирикалықтан теориялыққа айналуы бұрын жеке, өзінше болған, шашыраңқы, жүйеге келтірілмеген білімдердің белгілі бір бірлігін үйлестіретін ішкі интегративтік үдерістермен қатар жүреді. Ереже бойынша, бұл кезде үйлестіруші (интеграциялаушы) фактор ретінде әдетте қандай да бір жалпы теория немесе олардың жиынтығы әрекет етеді. Мысалға гидравлика, акустика, баллистика т.б. сияқты салаларды біртұтасқа біріктірген интеграциялаушы теория теориялық механика болып табылды. Көрсетілген жеке салалардың зерттелетін, бейнелейтін нысандардың сыртқы қасиеттерін әртүрлі өзіндік пәндері мен зерттеу әдістері, өзінің түсініктік аппараттары болуына қарамастан, олар біртұтас ғылымға теориялардың көмегімен интеграцияланады. Бұл бірыңғай ғылым осы барлық сыртқы қасиеттер мен құбылыстардың ортақ мәнділігін, олардың әрекет етуінің ортақ заңдарын бейнелейді.

Үйлестіру деңгейіне сондай-ақ бір ғылымның басқасына ықпал ету үдерісі жатады. Мұның жарқын көрінісі көш бастаушы және тез дамып жатқан ғылымдар орындайтын әдіснамалық қызмет болып табылады. Бұл өз-өзінен түсінікті, өйткені күшті дамыған, алға ұзап кеткен (немесе жаңадан пайда болып, үлкен табыстарға тез жеткен) ғылым өзінің бүкіл жүйесімен, бүкіл категориялық құрылымымен басқа ғылымдарға ықпал етеді. Бұл олар үшін теориялық жүйені құрудың үлгісіне айналады. Осыған ұқсастықта және онымен сәйкес басқа ғылымдар құрылады. Мысалы, ньютондық дүниежүзілік тартылыс заңы ұзақ уақыт бойы электрлік, магниттік және басқа да құбылыстар заңдарының қалыптасуы үшін үлгі болды. Қазіргі кезде биологияға этика күшті ықпал етуде, бұл жаратылыстанудың гуманизаңиясы үшін қуатты күш береді. Ғылымдар арасындағы үйлестіруші-интеграциялық үдерісте терминдерді алу, ұқсастықтарды пайдалану т.б. болып өтеді.

Ғылыми білімдердің интеграциясын біртұтас жүйе шеңберлерінде элементтердің бір-біріне өтуі, олардың бір-біріне көшуі, бүтінге субординарлығы мен телбағынуы ретінде қарастыру керек. Мысалы, биология өз дамуында бұрынырақ жекеленген салаларды бір ауқымға біріктіріп, олардың арасындағы ортақ өзара байланысты орнатты. Ол одан кейін эволюция мен бейімделушілік, тұқым қуалағыштық пен өзгергіштік, табиғи сұрыптау т.б. сияқты жалпы түсініктер мен заңдардың, сондай-ақ белгілі бір философиялық категориялар мен ұстанымдар (даму, сандық өзгерістердің сапалық өзгерістерге өтуі, форма мен мазмұнның, кездейсоқтық пен қажеттіліктің, детерминизмнің бірлігі және т.б.) негізінде қалыптасты. Интеграция әртүрлі "шекаралас" ғылымдардың арасында біреуінен басқасына ортақ теориялардың, ұстанымдар мен әдістердің өтуі негізінде де болып өтеді. Нәтижесінде жаңа (ғылымаралық) ортақ теориялар немесе білім салалары, мысалға, биофизика, молекулалық генетика, әлеуметтік психология, техникалық эстетика т.б. туындайды. Олар бүтінге субординарлық пен телбағыну қызметін атқарады.

Қазіргі заманғы ғылымдағы білімдер интеграциясы көбінесе кешенді ғылыми мәселелерді бірігіп шешу барысында олардың өзара әрекеті (тура және жанама) арқылы жүзеге асырылады. Мұның нәтижесі күрделі ұйымдасқан және қауырт дамушы жүйелер ретінде ғылым ішіндегі өзара байланыстардың күшеюі болып табылады. Ғылымдағы кешенділіктің қалыптасуындағы негізгі себеп - зерттеу нысандарының елеулі күрделенуі болып табылады. Әдетте кешенді зерттеулердің пәнаралық сипаты болады. Бұл жағдайдағы білім интеграциясы күрделі нысанды әртүрлі жақтары мен қырларынан бейнелеу қажеттігіне байланысты. Соңғы жағдай салыстырмалы түрде дербес жеке зерттеулер мен ғылымдарды бірыңғай кешендік мәселеге біріктіруге әкеледі. Бұл, мысалы, есте сақтауды зерттеу кезінде, органдар мен тілдерді көшіріп салу мәселелерін шешуде, ғарыштық, экологиялық және басқа да жалпы ғылыми зерттеулерде болып өтеді.

Білімдер интеграциясының құлаш жаюы өзінің жоғары сатысында интеграцияға ұшырайтын жүйелердің аддитивтік емес шектеулі дәрежесіне ие болады. Бұл екі немесе одан да көп эпистемикалық құрамдас бөліктердің орнында бірыңғай бүтін пайда болатын кезден олардың синтезі формасында мүмкін болады.

Бұл жағдайда интеграцияның өзара әрекет ететін элементтердің механикалық қосылуына емес, нақ қарама-қарсы жақтардың диалектикалық теориялық синтезі немесе таным тенденцияларында негізделетінін атап кетеміз. Ал бұл ойдың абстрактылы-жалпыдан ойнақтылыққа қарай қозғалысы кезінде мүмкін болады. Физика ғылымында қарама-қарсы теориялардың синтезі олардың интеграциясы, жаңа теориялардың пайда болуының маңызды жолы ретінде көрінеді. Мысалы, мұнда басында оптика мен механиканың, негізгі ұстанымдары, нақтырақ айтқанда - механика ұстанымы - Мопертюн ұстанымы мем оптика ұстанымы - Ферми ұстанымы бірыңғай физикалық тұғырнамаға синтезделді. Одан кейін, электрон теориясына корпускулярлық-толқындық дуализм идеяларын енгізгеннен кейін "Ньютон бағдарламасы" мен "Максвелл бағдарламасы" интеграцияланды. Әртүрлі пәндер (мысалға, биофизиканың, молекулалық генетиканың, әлеуметтік психологияның, техникалық эстетиканың, кибернетиканың, бионика мен басқаларының құрылуымен) бүтін жүйеге синтезделе алады.

Бірақ біздің көзқарасымыз бойынша ғылыми білімдер синтезі үдерісін өзара әрекеттесетін ғылымдар ақпаратының абсолюттік, толық қосылып кетуімен байланыстыру қате болмақ. Бұл интеграциялық рәсім-операция түптеп келгенде тіпті де білімнің бір салаларын басқаларының жұтып қоюын да, қосылып кетуін де білдірмейді, өйткені, мысалы биология мен физиканың, биология мен химияның теориялық идеялары, түсініктері мен ережелерінің синтезі нәтижесінде пайда болған биофизика немесе биохимия алғашқыларын жойып жібере алмады. Жалпы алғанда ғылымдардың бірыңғай түсініктер жүйесі, зерттеу әдістері мен бірыңғай тілі бар бір ғылымға қосылуы адамзат жинаған білім мазмұнында сөзсіз елеулі шығындарға әкелген болар еді. Іс жүзінде ғылыми білімдер синтезіне ақпараттың қарама-қарсы және бір-біріне көшетін деңгейлері мен түрлері -"бірінші" және "екінші", әлеуеттік және көкейтестілік қатысады, өзін-өзі теңдестіру мен бір мезгілде өзара әрекеттесетін ғылымдардың ерекшеліктері де өсе түседі. Дүние мен оның кез келген жеке алып қарағандағы үзіндісінің сапалық жағынан сарқылмайтынына сай ғылымның қарамағында әрқашанда алуан түрлі тәсілдердің болуы талап етіледі. Сондықтан синтетикалық үдерістер білімнің одан әрі жіктелуімен, жаңа тұғырнамалық құрылымдардың немесе білімнің жаңа дербес салаларының пайда болуымен ажырамас байланыста болады.

Біздің қарастыруымыз бойынша интеграция түсінігінің синтезден гөрі кеңірек екендігі көрініп түр. Біріншіден, интеграция ғылыми білімдер жүйесін ғана қамтып қоймайды, ғылыми қызметті ұйымдастырудың белгілі бір құралы да болып табылады. Жоғарыда атап өтілгендей интеграция қазіргі заманғы ғылымның барлық құрылымын қозғайды, сондықтан ол өз көрінісінде көп қырлылығымен және көп жақтылығымен сипатталады. Екіншіден, синтез ғылымның эпистемикалық саласындағы белгілі бір ннтеграциялық үдерістің маңызды, шектеулі фазаларының бірі ретінде әрекет етсе де, ол бәрібір интеграцияның тек бір баспалдағы ғана болады. Интеграциялық үдерістер ғылым бірлігінің белгілі бір деңгейіне қол жеткізуге қызмет етеді.

Мұның салдары жалпы ғылыми категория болып табылатын "бірлік" түсінігінің мағынасы жағынан жақын түсініктердің ішінде неғұрлым сыйымдысы ретінде әрекет етеді. Ол жүйелік нысан элементтерінің арасындағы терең диалектикалық байланыстың көрінісін береді, бірлік түсінігіне диалектикалық жағынан келу жүйе бірлігінің іс жүзінде бір-біріне қарама-қарсы жақтар мен тенденциялардың бірлігі болып табылатынынан келіп шығады. Ол жүйе элементтері қасиеттерінің жалпылығы, бір типтілігімен қатар оның алуан түрлілігін де қарастырады. Ғылымда "бірлік" түсінігін қолдана отырып, онда өтетін үдерістердің: талдау мен синтездің, жіктелу мен интеграцияның және т.б. өзара байланысы жөнінде көп жақты түсінік алуға болады. Ғылым интеграциясының нәтижесі өлшемнің, немесе ғылым бірлігі деңгейінің артуы, осыдан келіп ғылыми білімдердің шоғырлануы болып табылады.

Ғылыми білімдер интеграциясының әрбір деңгейінде оның өз формалары да болады. Мысалы, эмпирикалық деңгейдегі интеграция тәжірибе деректерінің интеграциясы; тәжірибе деректерінің синтезделген және топтастырылған интеграциясы, сондай-ақ эмпирикалық түсініктер мен заңдар формаларында бой көрсетеді. Теориялық деңгейде өздері интеграциялық міндет атқаратын интеграциялық құрылымдар - формалар - заңдар, ұстанымдар, теориялар, идеялар, метатеориялар болып табылады. Олардың әрқайсысының интеграциялаушы қабілеттілігі соңғы есепте ол өзі көрініс табатын пәндік саланың заңдылықтары мен қасиеттерінің жалпылығы дәрежесімен анықталады. Рефлексивті-әдіснамалық деңгейде интеграция формалары әдістер, парадигмалар, зерттеу бағдарламалары, ғылыми ойлау стильдері, дүниенің ғылыми бейнелері болып табылады. Осы жұмыста ғылым интеграциясындағы осы деңгейдің негізгі өкілдерінің интеграциялық мәнін қарастыруға әрекет жасалатын болады.

Ғылым интеграциясының "жаһандық" формалары математика, астрономия, физика, химия, биология, психология, әлеуметтану, кибернетика т.б. сияқты интеграциялаушы нақты іргелі және кешенді ғылымдар негізінде ғылымдардың бір-біріне өту үдерісі болып табылады. Қазіргі заманғы ғылым интеграциясының неғұрлым маңызды және айқын сондай формаларынан физикалануды, математикалануды, кибернетикалануды, синергетикалану мен ғарыштануды бөліп көрсетуге болады.

Мысалы, ғылымдар интеграциясының білімдердің математикалануы немесе кибернетикалануы формасы кезінде бұл ғылымдардың түсініктері мен әдістері басқа салаларға өтіп, оны математикалық ақпаратпен толтырып тастайды. Көптеген ғылымдар математикаланып, осыған байланысты өз құрылымын қайта құрады. Математиканың басқа пәндерімен өзара әрекеті ғылыми ойдың математикалық абстракциядан нақты шындыққа, айқын математикалық функционалдықтан, мысалы, физикалық себептілікке қарай т.б. өрлеуге әкеп соғады. Бұл кезде ғылыми білімнің бірегейленуі, оның формалды-логикалық және лингвистік-семиотикалық бірлігінің өсуі жүзеге асырылады. Белгілік және тілдік формаларды минимумдаудың, мысалы, қарапайымдалған әліпбиі бар жасанды тілдер, лингвистикалық және логикалық бірліктер мен белгілер алгоритмдері түріндегі жаңа құралдарын табу мен енгізу ғылыми білімде интеграциялық үдерістердің жүруін елеулі дәрежеде жылдамдатады.

Физика ғылымының интеграциялаушы қызметінің өсе түсуі оның табиғат саласындағы барлық құрылымдардың іргетасында жатқан әмбебап заңдарды ашуымен байланысты еді. Осының салдарынан табиғи құбылыстарды зерттейтін білімнің барлық салаларына өте отырып жалпы физикалық әдістер физикаға неғұрлым күрделі табиғи үдерістердің негізін құрайтын "қарапайым" құбылыстардың бірыңғай механизмін бұрынғыдан тереңірек ашып көрсетуге мүмкіндік береді. Мысалы, ядролық физика әртүрлі ғылымдарға елеулі күшпен әсер ете алады. Оның барынша сезімтал әдістері конденсаттық жағдай физикасына, молекулалық биологияға, ісік аурулары терапиясына, пайдалы қазбаларды есепке алу мен іздеу әдістеріне, түсті және сирек металдарды барлау мен өндіру әдістеріне тікелей ықпал етеді. Физиканың басқа ғылымдармен интеграциясы нәтижесінде математикалық физика, химиялық физика, биофизика, геофизика т.б. сияқты аралас ғылымдар пайда болды. Физика саласында физиканың интеграциялық рөлін күшейтетін бірқатар жалпы ғылыми ұстанымдардың қалыптасқаны белгілі. Сәйкестік, қосымшалық пен анықталмағандық ұстанымдары бірігіп жаратылыстану жүйесіндегі дүниенің біріңғай ғылыми бейнесінің біріктіру қаңқасын құрайды.

Әрине, физикалану мен математикалануды бүкіл ғылыми танымның аса маңызды формалары ретінде абсолюттендіруге болмайды. Тіпті физиканың өз шеңберінде жаңа позитивистер ұсынған физикализм бағдарламасының күйреу фактісі, сондай-ақ бірқатар философтардың (Маргенау, Иордан т.б.) элементар бөлшектер математикалық теңдеулердің, логикалық нышандар мен құрылымдардың өнімдері болып табылатыны жөніндегі сандырақ тұжырымдары да белгілі. Математиканың, сондай-ақ физиканың да олардың басқа ғылымдармен интеграциясы үдерісінде өз аппараттарын олармен өзара әрекет ететін ғылыми пәндердің мәселелері мен нысандарына "бейімдейтін" сияқты болатынын есепке алу қажет. Өйткені интеграция онымен түйісетін басқа ғылымға ғылым - "қан беруші" әсерінің бір жақты үдерісі болып табылмайды.

Интеграция механизмі бірінші ғылымның әдістері, идеялары мен теориялары екінші ғылымға сіңіп және осыған сәйкес біріншісінде түр өзгерісі болатын кері байланыс механизміне ұқсас. Басқаша айтқанда, интеграция "қан беруші" мен "қабылдаушы" рөлін екі ғылым да орындайтын жағдайда ғана мүмкін болады. Сондықтан физикалану мен математикалану сияқты үдерістердің қазіргі заманғы ғылымның дамуында абсолюттік сипаты болмайды және бұл бір ғылымның басқасының құрылымына өтуінің бір жақты үдерісі болып табылмайды, ғылымдардың нақты өзара әрекеті мен өзара бір-біріне өту үдерісі ретінде әрекет етеді. Осылайша, математика мен физика сияқты "қан беруші" ғылымдар математикалану мен физикалануға ұшыраған ғылымдардың егемендігін тіпті де жұтып қоймайды.

Менің көзқарасым бойынша ғылым интеграциясының негізгі тәсілдері, типтері, түрлері, деңгейлері мен формалары осындай болады. Әрине, оларды жіктеп, топқа бөлуді зерттеушілер алдағы уақытта да жүргізетін болады, өйткені ғылымдағы интеграциялық жалпы ғылымилық үдерістердің кеңею мен тереңдеу тенденциясы бар. Объективтік үдеріс ретінде ғылымның интегративтік дамуының жаңа нақты қырлары айқындалатын болады.

Интегративтік үдерістердің объективтік шындықта, оның ішінде ғылымның объективтік саласында өріс алатынын ғана атап көрсеткен жөн Олар дүниенің біртұтастығы, оның бірлігінің белгілі бір деңгейін орнықтыруға әкеледі. Сондықтан ғылым танып-білетін шындықтың әлеуметтік іс-әрекетін, адамдардың материалдық өмірінің сан алуандығын қосқандағы нақ сол интегративтік үдерістер ғылым интеграциясының негізі мен қайнар көзін құрайтыны жөнінде тұжырым жасауға болады.

Әлеуметтік-тарихи жағдайлардың кешендерінен, мәдени дәстүрлер мен дүниетанымдық ұстанымдардан интегративті-танымдық ұмтылыстар мен бағдарларға өту әлеуметтік когнитивтік реттегі күрделі факторлардың жанама қатары болып шығады. Ғылыми таным интеграциясының, ғылыми білімдер синтезінің әлеуметтік-мәдени келісілгендігінің мұндай формалары ретінде ғылымның мұраттары мен нормалары, ғылыми ойлаудың стилі, дүниенің ғылыми бейнесі мен парадигма, әдіснамалық нұсқамалар жүйесі, әлеуметтік естелік, философия мен дүниетаным әрекет етеді.

Қазіргі заманғы ғылым интеграциясының құндылықтық және гуманистік бағдарлары

Ғылым интеграциясын іске асырудың келесі "механизмі" құндылықтық және гуманистік нұсқамалар жүйесі мен соңғысының бағдарлануы болып табылады. Ғылыми-техникалық прогресстің қазіргі жағдайында аталған жүйе ғылым дамуының әлеуметтік-мәдени факторларының кешенінде елеулі орын алады. Құндылықтық-гуманистік бағдарлар ғылыми білімдердің бірлікке ұмтылуына әкеп соғады. Бұл бәрінен бұрын адам мәселесінің ғылым нұсқада шешілуі пәнаралық күш-жігерлерді талап ететіндігі себепті мүмкін болады. Өйткені ғылымның құндылықтық және гуманистік мұраттары ғылыми шешетін мәселелерді адаммен, оның өмірлік дүниесімен, өмір тіршілігінің көп өлшемді қырларымен және адамдардың коллизиясымен салыстыруды білдіреді. Қазіргі уақыттағы жағдай "бүгінгі күні адам ішінде қозғалып жүрген және ұстап қалуға әрекеттенетін шындық бұрынғыдан да көп жағдайда... ғылыммен анықталатын" жағдай тәрізді.

Жоғарыда атап өтілгендей, ғылым бұл "адам өлшемдік" мәселелердің күрделі кешенінен алыс кетіп қалуға қабілетті емес. Бірақ бұл үшін ол адам факторы бойынша интеграцияланған болуға тиіс, өйткені жеке ғылымдардың ешқайсысы да, ғылымның күрделі салалардың бірде-біреуі де (мысалы, жаратылыстану немесе әлеуметтік-гуманитарлық пәндердің кешені) өздігінен, бір-бірінен қол үзген жағдайда бүкіл қазіргі заманғы қоғамдық дамудың алдында тұрған мұндай түйінді мәселелерді шеше алмайды.

Ғылымның гумандануын ол үшін сыртқы мұраттарды қайтадан ой елегінен өткізу түрінде ғана түсінбеуді атап көрсету маңызды. Бұл сондай-ақ ғылымдағы ішкі және терең өзгерістер үдерісі, ол ғылым деңгейлері мен қабаттарының бәріне қозғау салады. Осыған байланысты ғылым мен техника дамуының алдағы мақсаты туралы айта келіп, қоғамның ғылыми-техникалық дамуының өз тұғырнамасында В.Гейзенберг: "Соншалықты маңызды шешім... жай ғана қандай да бір кішкене кесіндіні емес, бүтіндей адам мен оның бүкіл шындығын түсінуден шығуы тиіс" деп атап көрсетті. Бүкіл ғылымның "адамдану" нәтижесінде болып өткен мұндай мәнді өзгерістер оның жаңа, өзінің бірлігі мен дамуындағы неғұрлым жоғары деңгейіне қарай жылжуы болып табылады. Сондықтан ғылымдағы қазіргі заманғы интеграциялық үдерістердің құлаш жаюы көбіне әлеуметтік-мәдени, құндылықтық-гуманистік ұмтылыстардың мұндай кешенінің қазіргі заманғы ғылым бағдарлары мен танымдық құрылымдарына кіруі мен қосылуына міндетті.

Және бұл ғылыми интеграциялық үдеріске сондай-ақ өзі зерттейтін нысаны бойынша құндылықты бейтараптық болуға тиісті пәндер де қосылады. Мұның объект, субъектіге тәуелділіктен тыс қарастырылатын жаратылыстану және техникалық ғылымдарға қатысы бар. Ғылымды түйсінудің рефлексивтік формаларында физика-математика ғылымдарында, жалпы жаратылыстануда құндылықтық құрамдас бөліктердің бар екендігін жоққа шығаратын позитивизмнен, эмпиризм мен индуктивизмнен келе жатқан дәстүр біршама ұзақ өмір сүруде. Бұл жерде эстетикалық, этикалық, философиялық, құқықтық, діни құндылықтардың тек гуманитарлық ғылымдарға ғана тән болатыны пайымдалады. Осы тектес түсініктерде жаратылыстану адам мәселелерінен жаттандырылды және бұл осы саладағы ғылыми қызметтің қажетті шарттарының бірі болып есептелді де.

Білімнің екі формасы мен осыған сәйкес танымдық үдерістер мен ғылыми әдістердің екі формасының (жаратылыстану ғылыми және әлеуметтік гуманитарлық) өмір сүретіні жөніндегі тарихи-ғылыми дилемма өзінің аяқталған теориялық формасын Баден мектебінің (В.Виндельбанд пен Г.Риккерт) жаңа кантшылдық тұғырнамасынан тапты. Бұл философиялық мектепте жаратылыстану ғылымдары мен мәдениет жөніндегі ғылымдардың гносеологиялық параллелизмі жөніндегі ілім жасалды. Олардың пікірінше танымның екі жолы, түсініктер құрылуының екі әдісі, пайымдаудың екі логикалық формасы, ал тұтастай алғанда ғылыми танымдық қызметтің екі типі өмір сүреді. Егер Виндельбанд номотетикалық және идеографикалық ғылымдар жөнінде айтса, Риккерт жаратылыстану түсініктерінің құрылу шекаралары, зерттеудің генерализаңиялаушы және жекедарашылдық типі жөнінде пайымдайды. Риккерттің пікірі бойынша жекедарашылдық әдіс "құндылықтарға жатқызу" жолымен мәдениет жөніндегі ғылымды жасады. Бұл жөнінде ол былай деп жазады: "Тарихи жекедарашылдық әдісті заңды байланыстарды белгілеген және мәдени құндылықтарды жоққа шығарып, оларға өз нысандарын жатқызған жаратылыстануға қарама-қарсы құндылықтарды жатқызу әдісі деп атайық" .

Риккерт адамның ұтымдылығына экстенсивтік және интенсивтік алуан түрлілікке ие болған эмпирикалық шындық қарсы тұрады деп тұжырымдайды. Бірақ мұндай түрде шындыққа танымның қолы жетпейді. Егер генерализаңияның (жалпылау) және жекедарашылдықтың (құндылықтарға жатқызу) логикалық тәртіптерін пайдаланса, оны танып-білуге болады.

Риккерттің ойынша, ғалым заттардың алуан түрлілігін: әр текті үздіксіздікті бір текті үздіксіздікке қайта құру немесе әртекті үздіксіздікті әртекті үздіксіздікке қайта құратын әртүрлі екі жолмен әрекет ете алады. Бірінші жол - математика мен тәжірибелік жаратылыстануда қолданылатын генерализаңия жолы. Екінші жол тарихи-мәдени зерттеулерде қолданылады. Жекедарашылдықтың бұл екінші жолы тарихи таным нысандарын құндылықтарға жатқызудан тұрады. Риккерт құрылмасында құндылықтардың өзі танылуы логикалық жалпылау әрекеттеріне жол бермейтін жеке мазмұны бар әртүрлі сапалы және үзілісті мәнділіктер ретінде қарастырылады. Құндылыққа жатқызу түсініктердің тарихи құрылуын анықтайды.

Сөйтіп Риккерт құндылықтар жөніндегі ілім (аксиология) мен таным теориясын енгізіп, онымен жалпыны қосарлы түсінуді негіздеуге әрекеттенді. Оның идеясы бойынша жалпының екі түрі: жаратылыстануда қолданылатын логикалық жалпы және жатқызылуы мәдениет жөніндегі ғылымдарда қолданылатын аксиологиялық жалпы немесе құндылық өмір сүреді. Жаратылыстану ғылыми танымындағы жалпы бір текті жеке дараларды қамтитын кәдімгі эмпирикалық жалпы болып табылады.

Бірақ Риккерт сөз қылатын эмпирикалық жалпылау қажетті логикалық әдіс бола тұрып, ғылыми зерттеудің мақсаттары үшін анық жеткіліксіз болып шығады. Өйткені ғылым міндеті мәнділікті, заңдылықты, қажеттілікті іздестіруден құрылады. Бұған түсініктердің логикалық жіктелуін белгілеумен ғана емес, тікелей бақылау фактілеріне жатқызылмайтын, бірақ шындықты жан-жақты және терең бейнелейтін ғылыми абстракциялардың құрылуымен қол жеткізіледі. Өз философиясында Риккерт бұл тектес жалпыны қарастырмайды.

Ол мұның орнына құндылық түсінігі көмегімен жалпылау рәсімін сипаттап жазумен айналысады. Риккерттің пікірінше құндылық қайдағы бір жалпы ретінде бірнеше жекедаралық құндылықтарды өзінің даналары ретінде қамти алмайтын мағынасында жалпы мәнді болып табылады. Ол жалпы түсінік болып табылады, өйткені, барлығы үшін сондай бола тұрып, оны құндылық ретінде мойындайды. Риккерттің ойынша жаратылыстану мен қоғам (мәдениет) жөніндегі ғылымдар "аралығында белгілі бір деңгейге дейін барлық эмпирикалық ғылымдар орналасқан ғылыми қызметтің аталмыш екі қиыр полюстерін орнатуды" жүзеге асырады. Жаңа кантшылардың жаратылыстану мен әлеуметтік-тарихи ғылымдардың логикалық және әдіснамалық тәсілдерінің ұстанымдық ерекшелігін бекіте отырып, олардың арасындағы қандай да бір интеграцияның болуын мүмкін емес деп есептегені түсінікті.

Ғылымның құндылықтық-бейтараптық бейнесінің орнығу тарихының өзі қызықты болып көрінеді. XIX ғасырдағы ғылымның құндылықтық бейтараптығын жариялауды жақтаушылар 1831 жылы пайда болған ғылымның дамуына жәрдемдесудің Британ ассоциациясының (ВААС) көшбасшылары болды. Бұл кезеңге дейін ғылымда XVII ғасырда басталған жіктелу мен тар көлемді мамандану үдерістерінің жүзеге асырылуы жалғаса берді. Сол дәуірдің мәні жөнінен әлеуметтік-мәдени бұл үдерістері ғылымның институционализмденуіне жағдай жасағанмен, біріншіден, ғалымдардың өз арасында, екіншіден, ғалымдар мен қоғамның арасындағы жатсынуға әкелді. Өйткені көпшілік ғылымның арнайы мәселелері қандай да бір түсінуден толықтай шеттетілген еді.

Ғылымның өмір сүруі үшін қалыптасқан қиын-қыстау жағдайды айқын сезінген ВААС көшбасшылары британ қоғамында қолайлы имидж жасауға белсенді түрде кірісті. Бұл науқанның бәрі бір-бірімен өзapa байланысты екі негізгі бағытта жүрді. Бірінші бағыт сол кезеңде қалыптасқан ғылым бейнесін объективтік, құндылықтық-бейтарап ақиқатты әділ іздестіру ретінде нығайтуға бағытталды. Бұл қоғамдық пікір тарапынан ғылыми ізденістің ізгі ниеттерін, ғалымдардың ақиқатқа қол жеткізу ісіне қызмет етуіне қолдау жасау мен түсіністікке ие болу мақсатында істелді. ВААС-тың екінші міндеті ғылымның қоғамдық қалың қауымның алдында жұмылдырылған және белгілі бір бүтіндік түрінде әрекет етуі мақсатында оның ішкі бірлігін нығайту болды. Ағылшындық ғылым тарихшысы Р.Йоу В A AC қызметінің бұл жағдайы жөнінде былай деп жазады: "Ғылымға кең қоғамдық қолдау жасауды қамтамасыз ету әрекеттерінде Британ ассоциациясы жалпы табиғатты зерттеу ісіне берілген ғалымдар тобын өз мүшелері ретінде көрсетуге мұқтаж болды" . ВААС-та ғылым интеграциясының құралы ретінде ғылыми әдіс таңдап алынды. Бұл ғылыми ассоциация мүшелерінің пікірінше, жаратылыстану танымының пәні ретінде табиғат бірлігі өздігінен ғылымның ішкі бірлігін қамтамасыз ете алмайды. Мысалы, әйгілі физик Дж. К.Максвелл ғылым бірлігі физика және басқа да жаратылыстану ғылымдары зерттейтін табиғи үдерістердің бірлігінде емес, ғылыми әдістің бірлігінде деген ұйғарым жасады.

Классикалық ғылым заманында үстемдік еткен құндылықтық-бейтараптық ғылым идеясы өз кеңістігінен гуманитарлық ғылымдар, саясат пен діни ілімдердің мәселелерін шығарып тастады. Бірақ бүкіл тұрпайы құндылықтар жүйесіне қатысты ғылым бейтараптылығын жариялауды жақтаушылар өздерінің ғылым дамуына берген анықтамаларында олардан құтыла алмағандығында болды, өйткені ол мүмкін емес еді. Құндылықтық-бейтараптық ғылыми білімдер мұратын "құрастыру" бастапқыда әлеуметтік нәрсе болды; оны классикалық кезеңнің әлеуметтік қызмет етуі мен аман қалуының өткір мәселелері туындатты. Бұдан бөлек әрбір тарихи дәуір ғылыми білімнің құндылықтық дамуында өз ізін қалдырады, өз бағдарларын анықтап, орын-орнына қояды.

XVI-XVII ғасырларда ғылымның қалыптасуы мен нығаюы үшін кәсіби қызмет саласы ретінде діни және зайырлық білімдер жіктелуінің әлеуметтік-мәдени үдерісінің орасан зор маңызы болды. Америкалық ғылым әлеуметтанушылары Т.Парсонс пен Н.Сторер бұл жөнінде былай деп жазады: "Зайырлық және діни білімдердің жіктелуімен бірге қай кездегіден болса да әмбебаптық құндылық, яғни жеке нысандарға немесе оқиғаларға көзқарасты нысандар топтарының өкілдері немесе оқиғаларына көзқарас ретінде қарастырып, бұл арқылы олардың арасында тура салыстырулар жүргізуге мүмкіндік беруді ұйғаратын бағдар күштірек білінді" . Уақыт өте келе классикалық ғылымдағы бұл дәстүр жоғалып кетті, бірақ бұл жерде біз үшін маңыздырақ нәрсе - бұл мысалдың ғылыми дамудың ешқашан қоғамға қатысты бейтарап бола алмайтынын және әлеуметтік институттар жүйесі мен ғылым ішілік құндылықтар аталғандардың немесе Р.Мертон бойынша ғылыми "этос" ұстанымдары арасында әрқашанда корреляция болатын растайтындығы.

ВААС тарихындағы көп мәселелер бойынша үлгі аларлық жағдайдан көрінгеніміздей ғылыми қызметте негізгі құндылықтық, әлеуметтік-этикалық реттеуші ретінде ғылымның бүкіл бет-бейнесінің бүтіндігін шешудің құралы қызметін атқарған ғылымдар бірлігі ұстанымы дұрыс қабылданды.

ВААС көшбасшыларының құндылықтардан азат ғылымды құрудың иллюзиялық әрекеттері салдарынан ғылыми қызмет интеграциясы ұстанымының әлеуметтік-мәдени мәнін ешқандай түсіне алмағандығы анық.

Жаратылыстану ғылымдарының құндылықтық бейтараптылығының қазіргі кездегі жақтастары танылатын субъектінің объектімен өзара байланысына жол берілмейтін классикалық ғылым мұраттарынан қол үзе алмайтын сияқты. Алайда жаратылыстану және техникалық ғылымдардың ғылыми-техникалық прогрестің қазіргі заманғы кезеңіндегі жетістіктері, атап айтқанда: атомдық және ядролық энергетикадағы, жоғары энергиялар физикасындағы, гендік инженериядағы, ғарыштық және медициналық-биологиялық зерттеулердегі, кибернетикадағы т.б. жаңалықтар ғылыми білімнің құндылықтық "тиелгендігін" тура көрсетті. Бұл осы ғылыми жаңалықтарды іс-тәжірибеде қолданумен байланысты болды - дүниежүзілік ғылыми қауымдастық қоғамдық, мәдени-тарихи бүтіннің бөлігі ретінде ғылыми қызметтің арналуы мен мақсаттарын жаңадан ой елегінен өткізу қажеттігінен және гуманистік жауапкершілікпен соқтығысып қалды. Осыған байланысты тек жергілікті ғана емес, жаһандық, планеталық көлемдерде адамгершілік-этикалық реттеу қажеттілігі пайда болды.

Жаратылыстану және техникалық ғылымдар "адамөлшемдік" кешендерді зерттеулерге қатысатындығымен құндылықтық-гуманистік, интеграциялық үдерістен шығып қала алмайды. Оларға медициналық-биологиялық нысандар, "адам - машина" жүйелері, биотехнология мен экология нысандары жатады. Бұл жаңа тенденциялар сондай-ақ ғылыми және ғылыми-техникалық білімнің дамуы, оның өсуі, әрекет етуі мен іс жүзінде қолданылуының адамгершілік мәселелерін көкейтесті етеді.

Мұның бәрі әртүрлі ғылымдар өкілдерінің шешілетін мәселелердің жалпы мәдени, гуманистік қырларының сырын ашуға, әдіснамалық салада жемісті алмасулардың қажеттілігін түсінуге қарай тартылуына әкеледі. Осының негізінде жаратылыстану, техникалық және әлеуметтік-гуманитарлық ғылымдар арасындағы жақындасу, өзара әрекет жүзеге асырылады. Сондықтан ғылыми зерттеулердің адам өмір тіршілігінің гуманистік және құндылықтық құрылымдарымен қарым-қатынастылық ұстанымы ғылым қойнауларындағы интеграциялық үдерісті іске асырудың әрекетті механизмі қызметін атқарады. Бұл ұстаным ғылымда "жеке жұмыскердің" тар мамандануын кәсіби меңіреулік аталатыннан құтылу, кең көлемді дүниетанымдық, адамгершілік-этикалық жалпылауларға назар аудару қажеттігі мағынасында жеңуге жағдай жасайды, яғни ғалымнан жеке тұлға ретінде дамуының белгілі бір әмбебап сапалары мен гуманистік бағыттылығын талап етеді. Қазіргі заманғы мәдениеттің зияткерлік, этикалық, тұлғалық-психологиялық және әлеуметтік сәттерінің өзара әрекетінің күрделі және қайшылықты сәттері қазіргі заманғы ғылыми білімдердегі интегративтік үдерістердің тағы да бір диалектикалық көрінісі болып табылады.

Диспозициялық тұғырнамада құндылық адам мен қоғам үшін оның мәнділігімен анықталатын заттардың қызметтік болмысын білдіретін философиялық түсінік ретінде түсіндіріледі. Құндылықтық-нормативтік факторлардың ғылыми танымға қатысты детерминдендіру рөлі мәселесінің мұндай жолында құндылықтар соңғысының дамуындағы сыртқы регулятивтер ретінде қарастырылуы мүмкін. Және таным мен құндылықтардың өзара әрекетті мәдениеттің әртүрлі салалары (жаратылыстану, әлеуметтік гуманитарлық пәндер мен этика) синтезінің нәтижесі мен белгілі бір салдары ретінде көрінеді. Нақ осындай әлеуметтік-мәдени интеграция ғылымға гуманистік мәнділік пен бағытталғандық береді.

Бірақ біздің ойымызша, ғылыми танымдағы когнитивтік пен бүтіндікті былай жіктеу бірыңғай танымды шындықтың объективтік-бағдарлық әдістерінің күрделі өзара әсері мен рухани мәдениеттің, қоғамдық-тарихи іс-тәжірибенің құндылықтық бөлімшелерін қайта қалпына келтіру мақсатымен теориялық-талдаушылық жіктеуде ғана маңызды мәнге ие болады. Іс жүзінде ғылыми қызмет бастапқыда құндылықтық жағынан жүгі ауырлатылған болып табылады. Өйткені танымда объект жай ғана "өзімен-өзі" емес, іс-тәжірибелік қызметке қосылған, яғни субъективтік түрінде бой көрсетеді. Субъектінің объектіге құндылықтық қатынасы объектінің тек қана танылып қана қоймай, онымен бір мезгілде бағаланатынынан басқа ештеңе емес. Таным субъектісі өзінің жеке мүдделерімен, мақсатты бағдарлар жүйелерімен (объект "өзімен-өзі" күйінде мақсаты сәйкес келіп және субъектінің рухани немесе материалдық қажетсінулеріне жауап берген жағдайда қызығушылық тудырады) әрекет ететіндіктен ол объектіге бағаны ерікті және беталды емес, маман, әлеуметтік топтың мүшесі, ең соңында жеке тұлға ретінде сипатталатын қасиеттердің негізінде береді. Әрине, сондай-ақ мәдениетте ақылға сыйымды дүние құрылысы, қайырымдылық, әдемілік, ақиқат, адамның тіршілік етуі мен ұжданының адамгершілік қырларының мұраттары жөнінде қалыптасқан түсініктердің соңғы есепте ғылымішілік этостың құндылықтық жүйесінде көрініс беретінін де есепке алу керек.

Танымдық үдерістегі когнитивтік пен құндылықтық диалектикасының бейнесі бір жағынан ғылымнан тыс құндылықтық факторлар (этикалық, эстетикалық, философиялық, тұтастай алғандай әлеуметтік-мәдени) мен ғылым ішілік реттеушілердің өзара әрекеті, екінші жағынан құндылықтық факторлардың ғылымның өз ішінде, оның әдістері мен білімінде әрекет етуі ретінде көрінеді. Оның үстіне бұл ғылыми танымдағы когнитивтілік пен құндылықтың өзара теріске шығаруы мен өзара сәйкестігінің өте "көп жақты" бейнесі болады. Құндылықтық ғылыми танымда әртүрлі қырларынан көрінеді. Бұл біріншіден, субъектіде әлеуметтік-мәдени факторлардың (әсіресе адамгершілік, философиялық, діни және тұтастай алғанда құндылықтық сана) әсерімен қалыптаса бастайтын мүдделер, басымдықтар, нұсқамалар. Соңғылардың негізінде субъектіде таным объектісіне деген құндылықтық қатынас қалыптасады. Бұдан әрі бұл - ғылыми танымның өз ішіндегі бағдарлардың белгілі бір жиынтығы. Осындай логикалық-әдіснамалық құрылымдардың (оның ішінде боямаланған дүниетанымдық тұрпатта) негізінде ғалымдар білімнің сипаттауы мен түсіндіруінің, дәлелдеуінің, ұйымының (құрылыс түрінде) әдістері мен формаларын таңдап алады және баға береді. Және ең соңында таным құндылықтарына реттеушілік ұстанымдар, теориялар мен болжамдар, фактілер, заңдар, әдістер, яғни тұтас алғанда объективтік ақиқат және негізделген білім жатқызылады.

Жоғарыда атап өтілгендей, таным дамуында тарихи әлеуметтік-мәдени жағдайлар мен дәстүрлер кешенінен ішкі, когнитивтік механизмдерге өтудің жанамалық, түзу сызықты емес сипаты бар. Негізінен құндылықтық сана ғылыми-зерттеу үдерісі мен ғылыми білім тіліне философиялық-дүниетанымдық және алғышарттық білім жүйесі арқылы (ғылыми ойлау стилі, дүниенің ғылыми бейнесі және басқалары) ұласады. Материалдық-экономикалық, әлеуметтік-саяси және мәдени-тарихи факторлар алғышарттық білімде бейнеленіп, құндылықтар жүйесі ретінде көрінеді.

Алғышарттық білім жүйесінің генезисі мен табиғатына елеулі мөлшерде ғылымнан тыс факторлар жағдай жасайтындықтан бұл әлеуметтік-ғылыми білім алғышарттық білім арқылы мәдениеттің жалпы жүйесіне философиялық-дүниетанымдық негіздер мең өмір сүріп отырған аксиологиялық құралдармен қарым-қатынастағы нақты-ғылыми білімге баға түрінде үйлеседі. Осыдан барып теория мен әдістің "барып тұрған" ғылымилық нормалары мен өлшемдері, когнитивтік мұраттары құндылықтық жағынан боялған болып көрінетіні, ал субъекті құндылықтық бағдарларының өз негізінде білімді алып жүретіні таңғаларлық бола қоймайды.

Мұндағы мәселе ғылыми білімнің репродукциясы, оның дамуының объективтік логикасының өзі соңғы есепте зерттелетін нысандардың ерекшеліктерімен қатар әлеуметтік-мәдени факторлармен, мысалы, әлеуметтік ортамен, пәнаралық байланыстармен т.б. анықталатынында. Сондықтан адамның затқа деген қандай да бір "таза" және "тікелей" қатынасының болуы мүмкін емес. Адамның басқа адамдарға, қоғам тудырған мұраттарға, нормаларға, нұсқамалар мен түсініктерге деген детерминденген бағдары болған құндылықтық қатынас адамдар арасындағы қатынас, әлеуметтік-мәдени қатынас болып табылады. Құндылықтық қатынас нысанды кейбір үлгілермен (мұрат, эталон, норма) қатарластыру нәтижесінде пайда болады. Бұл үлгілер болса, бұл үлгілерге сай фактінің орнауына тең бола отырып, белгілі бір мәдениетте қалыптасады.

Өзіміз көріп отырғандай, танымды құндылықтық қырларда қарастыру үдеріске бірге қатысушы құқықтарымен өзінің адам субъективтілігін жүзеге асыруын қосуды ұйғарады. Соңғысын оның жалпыға ортақ (қоғамдық) және жекедаралық-тұлғалық көріністерінде түсінуі керек. Бұл турасында М.М.Бахтин былай деп атап көрсетеді: "Өзінде пән мазмұнын білу оны мен үшін білуге айналады, мені тануға міндеттейтін жауаптылыққа айналады.

Өзіңнен аудару - менің бірден-бір орнымнан өзін ақтаған техникалық әдіс, ол жерде мен білетін адам ретінде өзімнің тануым үшін жауапты және міндеттенуіне айналамын. Адамның мүмкін болатын теориялық танымы - ғылымның барлық шексіз аясы менің қатыстылық жалғыздығым үшін жауапты танылушыға айналуы тиіс және бұл оның дербес ақиқатын ешқандай төмендетпейді және бұрмаламайды, бірақ оны зеріктіретін - мәнді шындыққа дейін толтырады'".

Ғылыми қауымдастықтың бөлігі бола отырып, әрбір ғалым өзінің кәсіби қызметін ғылыми агрегаттың бұрандасы ретінде емес, жеке тұлға ретінде табысты жүзеге асыра алады. Ж.Полани көрсеткендей, ғылыми білім айқын, сондай-ақ "жекелік", айқын емес формаларда дамиды. Соңғы жағдайды есепке алмау ғылымда "жеке тұлғаның өмір сүруін мойындамайтын жекелік емес білімді абсолюттендіруге қол жеткізу бізге онда біздің өзіміз болмайтын Ғаламның бейнесін беруге" ұмтылатын жағдайға әкеледі. Айқын емес білімді Полани танымдық қызметтің айқындалмаған, экспликацияланбаған және формалданбайтын сипаттамасы және бұл қызметтің әртүрлі - жеке және ұжымдық актілерінің алғышарты ретінде қарастырады.

Айқын емес білім ғылымға жүргізілетін рефлексивтік рәсімдерге байланысты және бұл мағынасында ол қайта құруға, сондай-ақ соңғысының негізделуіне жағдай жасайды.

Тұтастай алғанда ғылымдағы жекелік басталу дамып келе жатқан ғылыми қауымдастықтың жалпыға ортақ элементтері мен дәстүрлеріне ешқандай қайшылық келтірмейді. Әрбір ғалым өзінің жеке шығармашылығында ғылымда қалыптасып, орнығып қалған және олардан ешқандай оғаштана алмайтын құндылықтармен, мұраттармен және нормалармен байланысқан, Және осындай "өмірлік интерьерде" ғылыми жұмыстың өтуі, ғалымның жеке тұлға болып қалыптасуы мен өсуі мүмкін болады. Оның ерік бостандығы мәдениеттің нақты тарихи тұрпаты жағдайларында жасалған мұраттар-ғылымилықтың нұсқамалары мен нормалары ғылыми қауымдастықтың әрбір мүшесі үшін міндеттілікке айналған мағынасында абсолюттік бола алмайды. Оған мақсаттарға жетудің белгілі бір әдістеріне алдын ала рұқсат берілгендей болады, ғылыми-кәсіптік ортада тиісті форма мен қарым-қатынастар сипаты ұсынылады. Ғалымдардың қызметі мен қылығы кәсіби топта белгіленген стандарттар мен үлгілерге сай бағаланады. Осыған байланысты француз философы әрі әдіснамашысы Г.Башляр ғылымдағы бостандықтың қос сипаты жөнінде айта отырып, ғылым адамының еркін ойлап, "онымен бір мезгілде өзінің "ортақ ғылымға", оның ойлау жүйесіне енгендігін қабылдауға" тиіс екендігін дұрыс атап көрсетті. Ғалым өз әріптестерімен ойлаудың жалпы ғылыми стилімен, этикалық ұстанымдарымен, әдіснамалық мәселелері және мақсаттарымен интеграцияланған. Ғалымның кәсіби қызметінде бұлардың бәрін іздестіру зерттеушілік сәтінен гөрі мәнді мөлшерде субъективтік және рационалистік, еркін-анықталмаған сәттерін түсіру жүзеге асырылады. Қандай да бір тарихи дәуірдің құндылықтық бағдарлары жекенің үстінде және жалпыға ортақ бола тұрып, ғалымның шығармашылық үдерісі мен оның ұжымдық таным мен қызметі шеңберлеріндегі біріктіру, интеграциялық сәттеріне өзінің детерминдеушілік ықпалын жасайды.

Құндылықтық бағдарлар әлеуметтік іс-тәжірибенің қойнауларында туындайды. Сондықтан да ғылыми қызметте олар түсірілген түрінде әлеуметтік-мәдени аялардың барлық байлығы бар адам еңбегінің материалдық заттанған өнімдерінің көп өлшемді "кеңістігіне" ғалымды қосу үдерісінде өздерін көрсетеді. Пәндік қызметтің бірлігі өзінің мәнді ықпалын тек бүкіл ғылыми қауымдастыққа ғана емес, оның жеке алып қарағандағы әрбір мүшесіне де тигізеді. Бұл белгілі бір пәндік жағдай ғылыми мәселелерді, құндылықтық нұсқамалар мен бағдарлар жүйесін қою мен оған сәйкес түйсіну үдерісін талап етуіне қарай болып өтеді.

Ғылыми мәселелерді қабылдаудың өзі, сондай-ақ сипаттама, түсіндіру мұраттары және нәтижелерді негіздеу дүниені белгілі бір тарихи, әлеуметтік-мәдени жағдайларда танитын барлық және әрбір ғалымға ортақ және міндетті болып табылады. Соңғылары өзгермей тұра алмайды, сондықтан қоғамдық және ғылыми дамуда ғылымдағы мұраттар мен нормалар өзгереді. М.Фуко өз зерттеуінде XVIII ғасыр жаратылыстанушыларының орта ғасырлар мен Қайта Өрлеу дәуіріндегі мәдениетте қабылданған құбылыстарды топтау мен сипаттап жазу әдістері бойынша түсінбестікке кез болғаны туралы мысал келтіреді. Мәселе ортағасырлық трактаттарда сипаттаманың толықтай ғылыми әдісімен қатар бір мезгілде кереметтер мен әулиеліктің, эмблемалар мен геральдикалық белгілердің, астрологиялық болжамдардың сипаттамалары түріндегі мистикалық мазмұнның молдығында еді. Алайда мұнда таңданарлық ештеңе жоқ, қоғам қажеттіліктерін, оның технологиялық құралдары мен міндеттерің, оның әлеуметтік, экономикалық, саяси т.б. сұраныстары мен шарттарын қамтитын "Құндылықтық өріс" әрқашан да нақты-тарихи бола тұрып, сипаттама нормалары мен осыған сай зерттелетін құбылыстарды қабылдауға өз талаптарын қоятыны түсінікті.

Нормативтік-құндылықтық құрамдас бөліктер қалыптасып келе жатқан ғылыми дәстүрдің ядросына енеді. Ол жекелік бастамаға қатысы, яғни оның ғылыми қауымдастық құрылымына кіруі бойынша өзінің интеграциялаушы рөлін атқарады. А.Пуанкаренің ойынша, ғылым ұжымдық шығармашылықтан басқа ештеңе де емес. Бірақ бұл ғылыми танымның жекелік сәттерін басып-жанши алмайды, жеке, өздігінше жұмыс істеуші ғалым тұлғасының жоғалып кетуіне бөгет бола алмайды. Шамадан тыс реттеу, "нормативтік молшылық" ғалым ойын, оның дербестігі мен жеке белсенділігін жасанды түрде шектейді. Қазіргі уақытта нормативтік реттеу мен ерікті ізденістің үйлесу мәселелері ғылымдағы қайдағы бір білім өндірісінде барлық өткірлігімен көрініс тапты. Ғылымға материалдық өндіріс саласының дамуы ұстанымдарының таралуы "ғалым ғылымға" жүйесінің "ғалым ұйымда" жүйесімен ауысуына әкеледі. Сондықтан М.Хайдеггер атап көрсеткендей "ғылымның қазіргі заманғы өндірістік сипатының батыл дамуы... адамдардың жаңа тұқымын жасайды. Ғалым жоғалып кетеді. Оны зерттеуші кәсіпорын штатына енгізілген зерттеуші алмастырады. Ғалымдылыққа табыну емес, осы нәрсе оның жұмысын бүгінгі күнге қажет етеді" .

Мұның бәрі алаңдатпай тұра алмайды, өйткені ғылым мен ондағы қалыптасқан жайтқа ұқсас жағдай жоғары рухани мәдениетке мүлдем тән емес жаңа мәселелерді туындата отырып, ғылымды мәдениет шектерінен "шығарып" тастауы мүмкін. Соңғысын бұқаралық мәдениет ұстанымдарымен ауыстыру білімдердің көлемі неғұрлым өскен сайын жеке ғалым өз назарын шоғырландырған зерттеудің арнайы салалары соғұрлым елеулі түрде тарыла бастайтын, сөйтіп оның мәдениеттің бүтіндігінен, білімнің қалған салаларынан бөлектенуі айқын бола түсетін жағдайға әкеледі. Қазіргі заманғы "тар бағыттағы" маманның өзінің ғылыми ғана емес, бүкіл өмірінде құқықтар мен міндеттердің дихотомиясын көбірек басшылыққа алатындығы және "үлкен ғылым" шеңберінде өзінің қоғаммен қарым-қатынасын жауапкершілік терминдерінде түйсінбейтіндігі жөнінде қауіп бар.

Ғылыми-техникалық төңкеріс үдерісі барысындағы ғылым, техника мен өндірістегі түбегейлі өзгерістер адам құндылықтары мен адамның өзінің құндылығы мәселесіне жаңа бетбұрыс жасауға жағдай жасады. Қазіргі заманғы ғылымда ғалымдардың ешқайсысы бұрынғыдағыдай ғылыми қауымдастық дәстүрлерінде қалыптасып бекітілген бірыңғай ғылыми тілсіз, коммуникациялар мен байланыстардың қолданыстағы жүйесінсіз жұмыс істей алмайды. Тек осы мағынасында ғана жеке-дарашылдық сәттер ғылым дамуының жекеліктің үстіндегі элементтерден азат бола алмауы мүмкін. Зерттеушінің ғылыми мәселені таңдау еркіндігі, оны шешудің сәйкес әдістері мен тұтастай алғанда ғылым дамуындағы табыс арасында терең имманентті байланыс бар. Ғылымдағы шығармашылық генезисі көбінесе тұрақты қалыптасып отыратын осындай таңдаудың қажеттілігімен байланысты болып, айқындалады. Ғылымда аз кездеспейтін таңдаудың анықталмағандығы жағдайларында қатаң нормативтік-бекітілген уақыт тәртібі емес, танымдық, дүниетанушылық, эстетикалық және этикалық нормалардың нақты жүйесі аса маңызды факторға айналады. К.Поппер атап көрсеткендей, ғылымда "қаңқа" (framework) рөлінде көрінетін "зияткерлік алғышарттардың жиынтығы" қалыптасады. Және бұл тұғырнамалық қаңқаны үстемдік етуші теориядан" ғана "құралған" емес, сондай-ақ бірқатар психологиялық және әлеуметтанушылық мәнділіктер қосылған деп түсіну керек. Ол кезде тіпті дүниетаным мен өмір бейнесін қосын алатын үстемдік етуші теорияға сай заттарды көру әдісі деп атауға болатын нәрседен құралады. Мұндай қаңқа оны жақтаушылардың арасындағы әлеуметтік байланысты білдіреді; оларды белгілі бір дәрежеде шіркеу тәрізді саяси немесе көркемдік сенімдер идеология бойынша жұмылдырады". Бұл анықтамадан көрініп тұрғандай эмпирикалықтан тыс алғышарттық білімнің мазмұны іс жүзінде құндылықтық бағдарлардың жүйесі болып табылады. Нақ осы ғылыми-интегративтік, яғни "қаңқаның" - ғылым адамдарының қауымдастығы міндетін атқарады.

Алғышарттық білімдегі құндылықтар танымдық құндылықтармен өзара әрекеттесіп, қосылады. Бір жағынан, меңгерілген арнаулы және жалпы ғылымдық білімдер белгілі бір жолмен оның әлеуметтік бағдарлар жүйесіне еніп, оны "өңдейді". Басқа жағынан ғалымның философиялық-дүниетанымдық көзқарастары жеке-даралық арнаулы-ғылыми білімнің, стиль мен ойлау әдісінің бүкіл жүйесіне елеулі түрде әсер етеді. Ғылыми танымда құндылықтар жаратылыстану білімінің дамуына қандай да бір "бұзушылық" әсер жасай алмайды. Олар әлеуметтік гуманитарлық және жаратылыстану ғылымдарының арасындағы интеграцияға жағдай жасайды. Танымдағы құндылықтық субъектінің объектіге деген эмоциялық жағынан боямаланған қатынасы ретінде көрінеді.

Ол ғылыми білімдер интеграциясы мәселелерін шешуден ерекше күшпен көрінеді. "Тікелей қабылдануға мүлдем байланыспаған болып көрінетін құбылыстар кешенінің бірлігін тану - бұл тамаша сезім" . Бұл - осы күрделі жалпы ғылыми мәселені шешуде өзінің елеулі үлесін қосқан А.Эйнштейннің сөздері. Субъектінің объектіге құндылықтық қатынасы шын мәнінде "өзімен-өзі" объективтік дүниенің ғылымда бейнеленуіне қайшы келмейтін мүдделілік қатынас болып табылады.

Ғылымдағы құндылықтық нұсқамалардың рөлін, сондай-ақ олардың жеке тұлғамен интернализаңиялануын түсінудің барлық қиындығы олардың жеке пән дәрежесінде талдаумен тікелей айқындалмайтындығында. Ойдағыдай жағдайдың өзінде олар "өз-өзінен түсінікті, айқын емес білім" түрінде сипатталады. Мұндай жете түсінбеушіліктің (өкінішке орай, ғылыми орталарда кең тараған) салдары - өзара түсіністіктің, осыдан келіп ғылым саласындағы интеграцияның болмауы болып табылады. Балама көзқарастарды келістіру әрекеттерінің орнына, тіпті бір тар маманданған арнаулы ғылыми пәннің шеңберінде де әртүрлі көзқарастарды, әртүрлі тәсілдерді "жоюға" бағытталған күрес байқалады. Мұндай "антиинтеграциялық" нұсқама ғылыми ұстанымдықтың көрінісі ретінде беріліп жүр. Т.Кунның пікірінше, құндылықтық мәселесіне, яғни ғылыми ізденісті ұйымдастыруға жағдай жасайтын ережелер жиынтығына ұқыпсыздықпен қарайтын осыған ұқсас жағдай ғылыми қауымдастықтың жаңа түсіндірмелік сұлбалармен соқтығысына дейін өмір сүруі мүмкін. "Ережелер, - дейді Кун, - біртіндеп ұстанымдық маңызға ие болуға, ал оларға деген сипатты немқұрайдылық парадигмаларға немесе үлгілерге сенімділік жоғалатын барлық жолы жоғалуға тиіс".

Бірақ, Кун ұсынатындай ғылыми төңкеріс сатысын күтпеуге де болады, ғылым мамандарында өздерінің қызметіндегі құндылықтық және адамгершілік-этикалық мазмұнның рөлін анық түсінуді дамыту қажет.

Құндылықтық бейтараптық мұраты, ғылымның құндылықтармен жүктелмегені қазіргі уақытта оның қалыпты, "салауатты" дамуына кері қызмет көрсетуде, өйткені бұл мұрат білімді, ақиқатқа жетуді танымдық қызметтің өзіндік мақсаты деп есептейді. Іс жүзінде ғылымдағы олардың жетістігі сәті, күмән жоқ, маңызды сәт, бірақ тек қана сәт болады.

И.Кант ұйғарғандай "мәнді дүниеден" басқа "парыздық дүние" немесе "құндылықтар патшалығы" өмір сүреді. Бұл іс-тәжірибелік зерденің "оларды танып-білу мақсатында пәндермен емес, осы пәндерді өз қабілетімен жүзеге асыруымен (олардың танымымен бейнелес), яғни ерікпен ... істес болатын" аса маңызды саласы. Іс-тәжірибелік зерде адамгершілік заң, абсолюттік бостандық, жақсылыққа ұмтылыс ретінде теориялық зерденің "бәрін білуге" шамадан тыс әрекеттенуіне өзінің реттеушілік ықпалын көрсетуге, моральдық тыйым салулардың көмегімен зияткерлік белсенділік субъектісінің, яғни теориялық зерденің қызметіндегі пайдакүнемдік мақсаттарды шектеуге қабілетті. Сондықтан "моральдық заң бізде" табан асты, стихиялы түрде пайда болатын мақсаттар мен мұқтаждықтарды бағындыруға жағдай жасайды. Бүкіл қоғамдық орта адамға адамды өзінен де жоғары көтеру мақсатымен жоғары талаптар қоюға тиіс. Кант бойынша танымдағы адамгершілік құндылықтардың рөлі ерекше зор, өйткені ақиқатқа жету үдерісінде адам "ойдың моральдық бейнесіне" не болуға тиіс. Бұл жағдайда философ іс-тәжірибелік зердемен табиғи қосылып кетуге тиіс теориялық зерденің тағайындалуын жоққа шығармайды. Тек қана осы екі бастаманың, яғни когнитивтік пен құндылықтықтың бірігуі негізінде таным тұтастай алғанда ақиқаттың азды-көпті "толық мағынасына" жету бағытында дамитын болады.

Бұған қоса бұл жол танымның өз саласындағы интеграцияға әкеледі, өйткені "әйтеуір бір уақытта таза зерденің (теориялық та, іс-тәжірибелік те) бүкіл қабілетінің бірлігіне қол жеткізу мүмкін болады және бәрін бір ұстанымнан шығаруға болады, ал бұл өз танымының толық жүйелік бірлігінде ғана толық қанағаттанатын адам зердесінің болмай қоймайтын қажеттілігі" . Сондықтан да танымдық үдерісте құндылықтар білімге қандай да бір "бұзушылық" ықпал жасай алмайды, керісінше бүкіл танымның үйлесімді жүйелі-интегративтік дамуына жағдай жасайды. Ғылыми зерттеулердің адам өмір-тіршілігі құндылықтық құрылымдарымен қарым-қатынастылық ұстанымы ғылыми білімдер бірлігінің реттеушілік-әдіснамалық ұстанымымен сәйкес келеді.

Бұл ұстанымдардың мұндай сәйкестігі ғылымның елеулі мөлшерде ғылыми білімдер интеграциясының қарқынды үдерістерінің өріс алуына, ғылыми қауымдастық кооперациясына "жауапты" дәуірдің әлеуметтік-мәдени әлпетімен терең өзара байланысының шамасына қарай мүмкін болады.

Кейбір батыстық ғалымдар мен ғылым әлеуметтанушылары (П.Вейнгарт, В.Кроп т.б.) ұйғарғандай, болашақ зерттеушілік стратегияларды дайындауға тек қана ғалымдар емес, саясаткерлер, іс-тәжірибемен айналысушылар мен әкімдік жүргізушілер асқан белсенділікпен қатысатын будандық қауымдастықтарға тиесілі. Мұнымен бір уақытта ғылыми-техникалық прогрестің батыстық философиясы мен әлеуметтануында "зертханалық әдіснама" деп аталатынға шағымдану жолымен субъектілік-объектілік қатынастарды (оның ішінде, әрине, құндылықтық та бар) алып тастау тенденциясы да бар. Оның мәні білім мазмұнын ғалымдардың зертханалар, кафедра, институт шеңберіндегі тікелей әрекеттерінен шығарып тастауға ұмтылушылықта. Мұндай жағдайда ғылыми зерттеу үдерісінің жоғары нормативтік түпкі ережелері ретінде бірлескен эксперименттер үдерісінде жасалған материалды өңдеу, тәжірибелер жүргізу, олардың мәліметтерін тіркеу: алынған нәтижелерді баяндамалар, хабарлар мен мақалалар түрінде рәсімдеудегі ережелер мен әдістер әрекет етеді . Мұндай пайымдауда ғылымның әлеуметтік-мәдени табиғаты жөніндегі мәселе жекелеген ғылыми зертханалармен шектеледі.

Ғылым дамуын осы тектес түсіндіру ғылымға білімнің комулятивтік өсуіне өзіне-өзі жеткілікті үдеріс ретінде қарайтын позитивистік көзқарасты еске салады.

Қазіргі заманғы демократиялық және өнеркәсіптік жағынан дамыған елдерде жылдам компьютерлену мен механикалық емес технологиялар түрін кең енгізуге байланысты жеке алып қарағандағы қоғам мүшесінің микроэлектрондық техниканың көмегімен тұрақты қолдау көрсетілетін қарым-қатынасты сақтағанда дербестікке ұмтылуды жүзеге асыруды қамтамасыз ететін мүмкіндік пайда болады. Және бұл қоғамдық өмірдің орталықсыздандану тенденциясына жауап береді. Бірақ бұл жерде бәрін толғандыратын сұрақ пайда болады: адамдар компьютерлерді бақылай ма немесе соңғылары біріншілерді бақылайтын бола ма? Бұдан басқа дербес өмір сүруді осылай қамтамасыз ету бақылаушы ұйымдар санының қажет емес кеңеюіне, олардың негізгі міндетін техникалық жағынан елеулі жеңілдетуге әкелуі жөнінде қауіптің бар екендігі жөнінде пікірлер айтылуда.

Ғылым мен техникадағы "ақпараттық жарылыс" ғасырындағы ең жаңа ашылулар мен жасампаздықтар бүкіл адамзат қауымдастығын біртіндеп қайта құрылымдауға және ондағы адамның алатын орнын өзгертуге жағдай жасайды. Сондықтан микроүдерістік төңкеріс ұсынған мәселелердің шешілуі компьютерлердің қандай да бір мүмкіндіктеріне емес, турасында құндылықтықтар жүйесіне тәуелді болады, оған: өз қорытындыларында ғылыми дүниенің өкілдері және мүдделі әкімшілік топтар сүйенетін болады.

Ғылыми ізденіс динамикасына адам құндылықтарын енгізу мен есепке алу тұтастай алғанда ғылымның "адамдануын" білдіреді. Ғылымдағы гуманистік тенденциялар елеулі мөлшерде шамамен XX ғасырдың ортасынан басталған адамзат қызметіндегі мәнді алғы жылжулар мен өзгерістерге байланысты болды. Ең жаңа ғылыми-техникалық жаңалықтарды іс-жүзінде пайдалану нәтижесінде біріншісі шын мәнінде ғарыштық көлемге ие болды, бірақ бұл үдеріс бір мезгілде күн тәртібіне адамзат қоғамының ғылыми-техникалық даму мұраты мен гуманистік тағайындалуы жөніндегі мәселелерді қойды. Сондықтан ғылымның гуманизаңиялануы ғылымды гуманистік және әлеуметтік-этикалық қырларда реттеу қажеттігіне байланысты неғұрлым ортақ үдерістерді бейнелейді. Оның үстіне мұндай реттеудің көлемі ұлттық және аймақтықтан жаһандыққа дейін таралады. Бұл жағдайды есепке алмау Хиросима мен Нагасакидегі, Семей ядролық полигоны, Арал теңізі мен Чернобыльдегі оқиғалар мен экологиялық апаттарға ұқсас трагедияларға айналады.

Ғылымның гуманизмдену мәселелерінің кешендік сипаты бар, өйткені бұл - адамдардың мағына құрушылық қызметі, адамның мәні, жалпы алғанда адамзат өркениетінің гуманистік мағынасы жөніндегі мәселелер. Бұл түйінді мәселелерді шешудегі алға жылжу ғылымның өз ішіндегі интегративтік қозғалысты білдіреді. Ғылым гуманизаңиясы неғұрлым жалпы әлеуметтік-мәдени құбылыс - бүкіл қоғамның гуманизаңиясы болып табылады. Бірақ бұл оның ең маңызды бөлігі, өйткені гуманистік ағыс әлеуметтік-мәдени қызмет сипаттамасы мен ойдың бағыты ретінде әрекет ете отырып, әрқашан адам мен адам дүниесі жөніндегі білімді иемденеді. Гуманизм ғылымдағы интеграциямен қосылған кезде қуатты қоғамдық күшке айналады. Және ол өзін ақиқатпен, адам қосылған дүние жөніндегі ғылыми біліммен қаруланғанына қарай елеулірек және әрекеттілеу етіп көрсетеді. Міне сондықтан да ғылымның сыртқы мұраттарын ой елегінен қайта өткізумен байланысты гуманизаңия қазіргі заманғы ғылымның бүкіл денесіне өтіп, онда ішкі интеграциялық үдерістерді іске асырудың механизмі қызметін атқарады.

Бұл ережені растауда жаратылыстанудың "гуманизаңиялану" үдерісін қарастыруға болады. Ол әдетте гуманитарлық таным стандарттарының, құндылықтарының жаратылыстану ғылымдарына өтуі, оларда гуманитарлық пәндердің әдістерін қолдану ретінде түсіндіріледі. Физика-математикалық және техникалық ғылымдардың гуманитарлануының базасы тағы да екі негізгі - гуманитарлық және жаратылыстану мәдениетінің өзара әрекеті болып табылады.

Гуманитарлық ғылымдар жүйесінің нысаны адам қызметі, ал жаратылыстану ғылымдарының нысаны - табиғи үдерістер болса, құндылықтық-мағыналық құрылымдардың ағыны ғылыми танымның бірінші бағытынан екіншісіне қарай жүреді. Гуманитарлық таным адамды оның субъективтілігінде қарастырып, зерттейді, сондай-ақ адам қызметінің рухани қырларын, яғни адам болмысының субъективтік шындығына талдау жасайды. Адам болмысының табиғатын түсіну адам өмірінің мұраттары мен құндылықтарына міндетті түрде көңіл аударуды білдіреді. М.М. Бахтин гуманитарлық ғылымдардың жансыз заттар мен табиғи материалдар емес, өзіндік ерекшеліктері бар адам жөніндегі ғылымдар екендігін айтқан. Нақ гуманитарлық ғылымдар ғылымдағы ойлаудың жалпы стилін гуманистік құндылықтарға қайта бағдарлауға жағдай жасап, табиғаттану және әлеуметтік-гуманитарлық ғылымдар интеграциясының бастамашылары бола отырып, "мұрындықтың" қызмет атқарғандай болады.

Біз атап көрсеткендей, әртүрлі жаратылыстану әлеуметтік-гуманитарлық және техникалық ғылымдардың өзара әрекеті нәтижесінде жаңа ғылыми бағыттар мен пәндер пайда болады. Көптеген жаратылыстану пәндерінде бір кезде тек гуманитарлық танымға (тарих, археология, тіл тану және т.б.) ғана тән болған тарихи қайта құрылымдау әдісі кең қолданыла бастағаны белгілі. Генетикалық код өзіндік тіл ретінде қарастырыла бастаған лингвистиканың тәжірибесіне биологиялық ғылымның көңіл аударуы ерекше қызығушылық тудырды. Биосфераға, медициналық-биологиялық нысандарға, дүниежүзілік мұхитқа, тұтастай алғанда Жер ноосферасына, "адам-машина" жүйелері мен басқа да нысандарға кешенді, пәнаралық зерттеулер жүргізілген кезде объективтік табиғат мағынасы сақталса да, ол нақты "адамөлшемдік" ретінде әрекет етеді. Және бұл соңғы жағдай мұндай бірегей нысандарды кешенді зерттеуде ғалымдардың барлық адамзатқа қатысты гуманизм мен адамгершілік тұрғысынан қандай да бір мүмкін болатын "парыздық" ахуалдарды, жағдайлар мен салдарларды қарастырып көруге мүмкіндік жасайды. Сондықтан жаратылыстанушылық және техникалық ғылымдардың гуманитарлануының кездейсоқтық емес, толықтай қажеттілік сипаты болады. Оның үстіне ғылымның гуманитарлануы танымға ғылыми танымның бірегей нысандарын мұндай кешенді зерттеулердегі ақиқаттық қырды ортодоксальды жоққа шығара алмайтын, қайшылықты емес құндылықтық магына енгізді.

Ғылым гуманитарлануының ең қызықты сәті білімдер шоғырлануының салыстырмалы түрде ерікті, субъективтік құралына жататын мәнділіктерді метаморфтық ауыстыру болып табылады. Алайда, гносеологиялық үдерісте ғылыми метафораларды қолдана отырып, белсенді танушы субъект білімдер бірлігін барабар түсінуге қол жеткізуі мүмкін.

Белгілі бір пәндік салада бірліктің нақты онтологиялық негіздері жөніндегі білімдердің жоқтығы жағдаяттарында таным субъектісі бірлікке жасанды жолмен - жұмысшы болжамдар сапасындағы метафоралар арқылы қол жеткізуге әрекеттенеді. Соңғылары құбылыстардың арасындағы өзекті, кейде жалған байланыстарды тіркейді. М.Фуко көрсеткендей бірқатар ғылымдарда лингвистикада, экономикада, биология мен басқа да пәндерде қолданылатын бірқатар терминдерді алу жолымен пайда болатын "негіз салушы үлгілер" қалыптасады.

Оның үстіне мұндай алулар мен ауыстырулардың көбінесе метаморфтық сипаты болатынын атап өту керек. Мысалы, кварктардың физикалық болжамының терминологиялық аппараты бейнелі, экспрессивті - эмоциялық метафораларға толы: "сүйкімді бөлшектер", "кварктардың түрлі түстілігі" т.б. Кванттық механикада түсініктерді ауыспалы мәнде пайдалану аталған физикалық теорияның терминдері мен түсініктерінің құрылуына әкеліп, ең терең семантикалық деңгейлерді қозғайды. Бұл кванттық-механикалық нысандар сапалық жағынан классикалық физика нысандарынан ерекшеленсе де, біріншілерді сипаттау үшін бұрынғы физиканың түсініктері пайдаланылатынына байланысты. Қосымшалық ұстанымының авторы Н. Бор бұл жөнінде былай деп жазды: "Құбылыстар классикалық физиканың түсіндіруі шеңберінен қаншалықты алыс шығып кетсе де, барлық тәжірибелік деректер классикалық түсініктердің көмегімен сипатталуы тиіс" . Осыдан қосымшалылық тұғырнамасының кванттық-механикалық теорияның метаморфтану бағдарламасын беретіні түсінікті болады. Ғылыми танымдағы метафоралық көріністер "білімнің біртұтастығына теориялық құрылымдардың құрамынан бөгде қоспалардың элиминациялануымен емес, керісінше бұл құрылымдардың өз шектерінен тыс білімнің оларға қатысы бойынша сыртқы үзінділерін алудың көмегімен қол жеткізуімен" мүмкін болады. Ғылыми білімдердегі метафоралық элементтер танушы субъектінің шығармашылық белсенділігінің өнімі бола отырып, әртүрлі ғылымдар арасындағы интеграция үшін қажетті байланысты орнатуға көмектеседі.

Математикалық, жаратылыстану және техникалық ғылымдардың гуманитарлануы барлық ғылымдардың гуманитарлануының салдары ретінде әрекет етеді. Ғылыми білімдер үшін олардың гуманитарлану үдерісі бұрын төмендетілген адам құндылықтары құқықтарының қалпына келуін білдіреді. Мұнда ғылыми қызмет нәтижелерінен "адам факторын" іздестіру жасанды сипатқа ие болмауы керек. Ақиқат үшін гуманизмнің қажеттілігі ғалымның ғылыми-танымдық қызметін детерминдейтін рационалдылықтың ережелері мен стандарттары тек логикалық абстракцияларға телінбей, түзу емес жанамалық түрде әлеуметтік-мәдени жағдайларды қосып алатын, онда ғылым мен оның адамдары, жеке алғандағы ғалымдар, яғни тұтастай ғылым дамитын маңызды сәттен бастау алады. Осылайша ғылымның гуманистік бағдары үшін оған сәйкес қоғамдық жағдайлар талап етіледі.

Ғылымның гуманитарлануы қалыпты және шындық жағдай болып табылатын басқаларымен салыстырғанда адамның құндылықтары, адамшылық пен адамзат жоғары құндылық ретінде қабылданған қоғамда мүмкін болады. Ғылымның гуманистік мұраттарға, ғалымдардың магына құраушылық, адамның мәні жөнінде мәселелерге бұлай бет бұруы әртүрлі ғылымдардың интеграциясы мен өзара әрекетінің қажеттігіне, кешендік және жүйелік тәсілдерді пайдалануға, әртүрлі ғылым өкілдерінің күш-жігерлерін біріктіруге әкеледі.

Социально-культурные детерминанты интеграции современной науки.

Алматы, 1993. С. 27-45; С. 88-107.

БИОЛОГИЯДАҒЫ ҚҰРЫЛЫМ МЕН ФУНКЦИЯ ДИАЛЕКТИКАСЫ

Герасим ЮГАЙ

Тіршіліктің жүйелік ұйымында құрылым мен функция бірлікте болады. Тіршілік бәрінен бұрын құрылымдық және функциялық жағынан ұйымдасқан Сондықтан биологияда не құрылымнан, не функциядан шыға отырып оның мәнін анықтау әрекеттері байқалады. Алайда мұндай оқшауланған әдістердің дұрыстығы екіталай. Олардың әрқайсысын олардың өзара байланысынан тыс түсінуге болмайды. Біздің көзқарас бойынша, ұйымның неғұрлым сәтті анықтамасын В.П.Боголепов берді: "Ұйымды неғұрлым кең түрінде бірқатар кешен элементтерінің (ұйымның пәндік немесе құрылымдық бөлігінің) өзара орналасуы мен өзара байланысы, мақсаттарының бірлігімен немесе олар атқаратын функциялар, орын мен уақыттың белгілі бір жағдайларымен жағдайластырылған әрекеттері мен өзара әрекеттері (функциялық бөлігі) ретінде анықтауға болады" .

Тірі нәрсенің құрылымы мен функцияларының өзара әсерінің негізін тірі нәрсенің құрылымдық-функция ұйымының бірлігін анықтайтын қоршаған ортаға бейімделу құрайды. Сондықтан да М.И.Сетровтың "Жүйелердің функциялық байланыстары мен функциялану заңдарын ашып көрсету ұйым заңдарын ашып көрсету болады... Ұйым теориясын (немесе жүйелердің мазмұндық теориясын) функциялық әдістің негізінде ғана құруға болады" деген тұжырымы тура болып табылмайды.

Жүйе ұйымының мазмұнды теориясын тек функциялық әдіс негізінде, оның құрылымын талдаусыз құру мүмкін бола қоймайды. Ұйым теориясы құрылымдаудан да, функционалдықтан да тыс болуға тиіс. Құрылым мен функция организмнің эволюциялық және жеке дамуының белгілі бір кезеңдерінде әртүрлі рөлдер атқарады. Егер организмнің жеке дамуының қандай да бір кезеңінде биологиялық құрылымдар салыстырмалы түрде функциядан гөрі көбірек дербестікке ие болса, эволюциялық даму үдерісінде функция құрылымдармен салыстырғанда неғұрлым белсенді рөл атқарады (А.Н.Северцов, Н.И.Шмальгаузен).

Биологиялық жүйелердің функционалдығы мен ұйымдасқандығын теңдестіру және олардың құрылымдылығын жете бағаламауға негіздер жоқ. Мәселе функцияның құрылымсыз болмайтындығында, өйткені ол арқылы бөліктердің (құрылымдық компоненттердің) бүтіндік жүйесіне қосылу әдісі мен тәртібін анықтайтын құрылымдық компоненттерінің өзара әсері жүзеге асырылады, яғни бөліктердің (құрылымдық компоненттердің) тұтасқа жүйелік қатыстығы анықталады. Функционалдық өзара әсер негізінде белгілі бір құрылым - элементтер байланысының әдісі немесе заң қалыптасады. Жүйелік әдістің категориялары ретінде "бөлік", "элемент" пен "құрылымдық компонент" түсініктері жалпы алғанда тең мағыналы. Сондай-ақ неғұрлым нақты қарағанда құрылым мен құрылымдық компоненттердің (элементтің, бөліктің) теңдестірілмегендігін де байқауға болады, өйткені құрылым элементтердің, бөліктердің немесе компоненттердің байланысы болып табылады.

Құрылым - мазмұны жағынан да, көлемі жағынан да өте кең түсінік. Ол өзіне субстрат пен оның құрылысын қосады, бірақ оған телінбейді. Біріншіден, құрылымға морфологиялық субстрат (клетка, тін, орган т.б.) қана емес, дамуы аздап тоқтатылған, статикалық жағдайға келтірілген қозғалыс үдерісінің өзі де ие болады. Мысалы, эволюциялық үдерістің динамикасы белгілі бір құрылым түріндегі - индивидтің, түрдің, биоценоздың өзара байланысы; экожүйенің құрылымдық компоненттерінің: өсімдіктердің (продуценттердің), жануарлардың (консументтердің), микроорганизмдердің (редуценттердің) өзара байланысы; фенотип пен генотиптің өзара байланысы т.б. түрінде салыстырмалы тұрақты ретінде есепке алынады. Әрбір сатысы өзінше құрылымданған (коррелятивтік, интегралдық байланыстар т.б.) жекелік даму (онтогенез) жөнінде де осыны айтуға болады.

Екіншіден, құрылым түсінігі субстраттың құрылысына, оның морфологиясына телінбейді, өйткені оның мазмұны нысанның құрылысынан гөрі оның ұйымы болып табылады. Қысқаша айтқанда құрылымдық әдіс нысан мазмұнын ғана емес, оның бөліктері байланыстарының сипатын да анықтауға бағытталған. Бұл әдісте жүйелер байланыстарының типологиясы, яғни жүйе ұйымы зерттеледі. Құрылымдық-ұйымдық әдіс нысан құрылысы негізінен анықталды деп ұйғарады.

Осылайша, құрылым түсінігінің ең кем дегенде екі: құрылысты да қосып алатын субстратты морфологиялық және ұйымдық қыры бар. Құрылым түсінігі ұйым түсінігінен кеңірек болып шыққандай болады. Бұл бір қатынаста. Басқа қатынаста құрылым функциямен бірге ұйымға құрамдас компонент ретінде кіреді. Құрылыс пен ұйымның айырмашылығына В.Н.Беклемишев көңіл аударды: "Егер біз организмді таза морфологиялық жағынан әртүрлі мөлшерлік деңгейлердегі бір-бірін толықтыратын құрылымдық бөліктерге бөлетін болсақ, онда барлық деңгейлерде іштей тірі емес және іштей тірі, яғни өз ұйымынан айырылған және сондай қасиетке ие болған бөліктер болуы мүмкін. Ұйымнан айырылған бөліктер тұтастың өмірінде олардың рөліне ішінара жағдай жасайтын күрделі құрылысқа ие болуы мүмкін Бірақ құрылыс - әлі де ұйым емес".

Құрылым жүйе ұйымының тек ішкі жағы ғана; функцияға тірі жүйенің өмір тіршілігінің мәнді жақтары, бәрінен бұрын қоршаған ортамен байланысы кіреді. Құрылым функциялану үдерісінде қалыптасып, өзгереді, бірақ функцияның иесі, субстраты ретінде функцияны өзінше ұйымдастырып, оған бағыт берушілік әсер етеді.

Ұйымның құрылыстан айырмашылығы және онымен бір мезгілде құрылым мен функцияның диалектикалық бірлігін П.К.Анохин функциялық жүйенің теориясында өте айқын бейнелеп берді. Бұл жүйенің өзіндік ерекшелігі филогенетикалық дамудың әртүрлі деңгейіне қол жеткізген және өзара анатомиялық байланыстары жоқ құрылымдық элементтердің біріге алатындығында. Осыны атап көрсете отырып, П.К.Анохин жүйелік генез мен органдық генез құбылыстарын шектеді. Ол былай деп жазды: "Анатомиялық жағынан - көбінесе бір-бірінен өте алыстатылған әртүрлі органдардың бұл көріністері салынып, белгілі бір деңгейде оқшаулана дами отырып, кейіннен өзара бірігіп, синаптиқалық жағынан байланысқан фуңкционалдық толыққанды жүйені құрайды. Таңдамалы өсу мен құрылымдардың пісіп-жетілуі жаңа туған нәрестенің аман қалуын қамтамасыз ететін функционалдық жүйелердің қалыптасу заңына бағынатыны көрініп тұр.

Бұдан барып біз органдық генез түсінігінде айтылғаннан түбірлі ерекшеленетін эмбрион құрылымдарының дамуын бақылаймыз... Болашақта тұтастай алғанда органдардың пісіп-жетілуіне тәуелсіз органдардың бөліктері мен құрылымдарының жеделдетілген және таңдамалы пісіп-жетілуі болып өтеді, Бұл біз жүйелік генез деп атаған дамудың жаңа заңдылығы болық табылады"

Биологиядағы жүйелік ұйымды құрылымдық компоненттердің арасындағы байланыстардың болуы ғана емер, олардың пайдалы бейімделуші тиімділікке немесе нәтижелерге қол жеткізуге белгілі бір бағытталғандық деп түсіну қажет. Бейімделудің пайдалы нәтижесі негізгі жүйе құрушы фактор болып табылады. Құрылымдық ұйымды да қосқандағы тірі жүйенің барлық функциялары осы нәтижеге қол жеткізуге бағытталған, Осы негізде Ц.К.Анохин жүйенің мынадай анықтамасын ұсынды: "Жүйе деп өзара әсері мен өзара қатынасы компоненттердің есепке алынған пайдалы нәтижені алуда өзара әсер сипатына ие болатың таңдалып алынған компоненттердің кешенін ғана атауға болады"?,

Бұл анықтамада биологиядағы жүйелік зерттеудің пәні құрылымдық компоненттердің арасындағы кез келген байланыстар емес, тек функционалдық байланыстар болып табылатынына назар аударылған. Онда пайдалы нәтижеге - қоршаған ортаға бейімделуге қол жеткізу қажеттігіне жағдай жасайтын биологиялық жүйелердің динамикалық сипаты көрсетілген. Компоненттердің арасында байланыстың бар екендігі ретіндегі жүйе анықтамасында бұл сәт мүлде ескерілмейді.

Айтылғанның күшіне қарай келтірілген анықтама биологиялық жүйелердің өзіндік ерекшелігін неғұрлым толық және барабар бейнелейді.

Жоғарыда атап өтілгендей, организмнің белгілі бір ортаға бейімделуі табиғи сұрыпталу үдерісінде тарихи жағынан қалыптасады, биологиялық жүйелердің ұйымы да эволюциялық дамудың өнімі болып табылады. Бұл фактіні алайда идеалистік морфологияның ғана емес, биологиядағы механизм-ламаркизмнің өкілдері де жоққа шығарғанына академик И.И.Шмальгаузен көңіл аударады: "Ұйымның өзі немесе құбылыс бейімделуінің - мәнділікке, функцияның формаға немесе сыртқы белгілерге қарама-қарсылығы іштей бір-бірінен толық қол үзуге жеткізеді. Бейімделу қайдағы бір сыртқы және шын мәнінде ұйымның өзіне жат ретінде организм құрылысының ішкі негізіне қарама-қарсы қойылады. Бұл дұрыс емес'".

Келтірілген үзіндіде "организм құрылысының ішкі негізі ретінде ұйым" анықтамасы өзіне назар аудартады. Құрылыс немесе морфология жүйе ұйымының немесе құрылымдық-функционалдық қатынастардың туындысы сияқты көрінеді. Функция, құрылым мен құрылыстың өзара қатынасын қызықты түсіндірмелеу белгіленеді. Егер айтылғандарды философиялық категориялар тіліне аударсақ, онда бұл құрылым мен функцияның бірлігі ретінде биологиялық жүйелердің ұйымы үдеріс мазмұнына, ал құрылыс - оның сыртқы формасына мағыналас екендігін білдіреді. Сондықтан құрылысты ғана емес, іс жүзінде құрылымды да сыртқы формамен теңдестіру негізсіз болады. Кейде морфологиялық құрылымдарды тірінің сыртқы формасы, сыртқы бейнесі деп есептейді. Бұл жағдайда құрылымның ішкі, яғни оның мазмұны жағынан құбылыстың мәнді көрінісі екендігі ескерілмейді. Құрылымды сыртқы формаға жатқызу алайда ол жөнінде айтылғандай мәнді айырмашылықтары бар құрылым мен құрылысты теңдестіруге әкеп соғады. Маркстік философия тұрғысынан биологиялық үдерістердің мазмұнын сыртқы формамен теңдестіруге жол берілмейді. Осыдан барып қате теориялық қорытындылар шығады.

Осылайша құрылым биологиялық жүйелер ұйымының ішкі жағын білдіреді. Мұнымен бірге құрылымды мазмұнның ішкі, мәнді көрінісі ретінде анықтауды биологиялық жүйелерге байланысты қолдану төмендегіге әкеп соғатын қосымша түсініктемелерді қажетсінеді. Құрылымның тек функцияға қатысты ғана ішкі форма болып табылатыны сөзсіз. Құрылысқа қатысты құрылым функциямен бірге мазмұн ретінде әрекет етеді. Айтылғандар организмге ғана емес, тірі табиғаттағы кез келген бүтіндік құрылымдардың жеке түрлеріне (түр, биоценоз, биосфера) де қатысты.

Бұл жерде оны қоғамдық жүйелермен ұқсастыру орынды. Өндірістік қатынастар өндіргіш күштердің формасы болып табылады, бірақ қондырмаға қатысты қолданылғанда олар мазмұн ретінде әрекет етеді. "Бұл өндірістік қатынастардың жиынтығы, - деп жазды К.Маркс, - қоғамның экономикалық құрылымын, үстіне заңдық және саяси қондырма көтерілетін шындық базисін құрайды..." . Марксизм "экономикалық құрылымды" сыртқы формаға жатқызбайды, өйткені ол қоғам дамуының ішкі, мәнді жағын сипаттайды. Бір құрылымның бір жағдайда мазмұн, басқа бір жағдайда - форма ретінде әрекет ететіні жөніндегі тұжырымның объективтік негізі бар. Сондықтан құрылымды тек форма, оның өзінде сыртқы форма ретінде ғана метафизикалық түсіндірумен ортақ ештеңесі жоқ құрылымды диалектикалық түсіну қажет.

Қазіргі заманғы биологияда құрылымды жете бағаламау (оны сыртқы формамен теңестіру) ғана емес, оның рөлін асырып көрсету, фетиштендіру (құрылымдау) де орын алған.

Сондықтан да биологиялық құрылымдаудың себептері мен қайнар көздеріне талдау жасауға неғұрлым жан-жақты тоқталған орынды.

Құрылымның тарихи дамуының үздіксіз үдерісіне айналғанын немесе кідіртілген жағдайын сипаттайтын элементтер байланысы екендігін еске алсақ, онда "тарихи" уақыт -филогенездің құрылым үшін тіпті де өмір сүрмейтіні жөнінде әсер қалыптасады. Кейбір биологтар құрылымды-тарихи категория емес деп есептейді, өйткені онда элементтердің қазіргі жағдайының тек көкейтесті байланыстары ғана бұрынғы өткеннен толық қол үзген түрде есепке алынады. Мұндай әсер құрылымның өз кезегінде неғұрлым қысылған уақытша параметрлермен сипатталатын функциямен анықталатындығымен байланысты болады. Функционалдық байланыс диахронды емес, үйлесімді. Бұл Берталанфиге мынадай бейнелі теңеу үшін негіз берді: "Морфологияда сипатталып жүрген органикалық формалар мен құрылымдар шын мәнінде кеңістіктік-уақыттық үлгі арқылы жасалған бір сәттік қима болып табылады. Құрылым деп аталатыны ұзаққа созылатын баяу үдеріс; функция деп аталатыны аз уақытқа созылатын жылдам үдеріс болып табылады" .

Тірі жүйелердің құрылымы да, функциясы да эволюциялық дамудың өнімі болып есептеледі. Оларда уақытша параметрлер көрінуінің өзіндік ерекшелігіне байланысты биологиялық жүйелердің функциясы мен құрылымының ерекшеліктері назарға алынбаған кезде құрылымның фетиштенуі болып өтеді. Жеке дамудың белгілі бір кезеңдеріндегі құрылымның белсенді рөлін құрылымдаушылар құрылымның функциядан дербестігін, тәуелсіздігін мойындауға дейін жеткізеді. Биологиядағы құрылымдаудың жақтастары жүйеге функцияға қатыссыз ертерек беріледі, ал функция болса одан кейін құрылымға өздігінен беріледі деп есептейді. Шынайы жүйелік әдіспен ортақ ешнәрсесі жоқ осы тектес фетишизм (құрылымдау), өкінішке орай, морфологиядан орын алған. Ол морфология мен құрылымдық қатынастар мәселелеріне деген эволюциялық әдісті, даму ұстанымын жоққа шығарудың нәтижесінде мүмкін болды. Шеткерлілікке дейін жеткізілген осыған ұқсас түсініктер ереже ретінде биологиядағы идеализм мен механизмге әкеп соғады.

Құрылым мен функцияны метафизикалық түсіну морфологиялық сипаттағы идеалистік теориядан орын алған. Бұл теорияның өкілдері әртүрлі тірі формалардың морфологиялық құрылымының жалпылығын дұрыс атап көрсете отырып, оны ерекше мұраттық типтерге, формаларға, үлгілерге сай шындық формалардың барлық сан алуандығының құрылғанымен түсіндіреді. Мұратты немесе архетип тіршілік иелерінің шындық дамуының алдында пайда болып, соңғыларынан көрініс тапқан деп пайымдалады. Олардың түсініктері бойынша тірі формалардың морфологиясы мұратты типтердің түр өзгерістерінің, түрленімінің салдары болып табылады. Морфологиялық типтің идеалистік теориясы іс жүзінде құрылымды функциядан жұлып алады. Құрылым өмір сүруші мұраттық типтің енжар бейнеленуі болса, онда функцияның қажеті жоқ және ол "жойылады".

Ғылыми биологияға типтер идеясы да бөтен емес, оған сай алайда енжар материяны қалыптастыратын қандай да бір мұратты формадағы тип жоқ, тарихи дамудың өнімі болып табылатын органикалық дүниенің (оның ішінде құрылымдар бірлігі де бар) шындық бірлігі бар. Дарвинизмге сай құрылыстың жалпы типі мен ұйымның жалпы жоспары деп аталатындар тірі жүйе дамуының өткендегі тарихи тәжірибесінің шоғырлануы, жинақталуы негізінде қазіргі уақытта және болашақты белгілі бір "көре білуде" қалыптасады.

Тип түсінігі ақыл-ойдың таза мұратты құралымы емес, органикалық табиғат дамуының шынайы заңдылықтарының бейнеленуі болып табылады.

Мұны Дарвин де атап көрсетті: "Барлық органикалық тіршілік иелерінің екі ұлы заң -Типтің Бірлігі заңы мен Тіршілік ету

Жағдайлары заңы бойынша жасалғанын көпшілік мойындаған. Типтің бірлігі ретінде біз бір класс организмдері құрылысындағы олардың өмір салтына мүлдем тәуелсіз негізгі ұқсастығын түсінеміз. Менің теориям бойынша тип бірлігі пайда болудың бірлігімен түсіндіріледі... Табиғи сұрыпталу әрбір тіршілік иесінің өзгеріп жатқан бөлігін оның өмірінің органикалық және органикалық емес жағдайларына бейімдеуіне немесе оларды өткен уақыттарда бейімдегеніне байланысты әрекет етеді... Осыдан барып Тіршілік ету Жағдайлары заңы шын мәнінде жоғары заң болып табылады, өйткені ол бұрынғы өзгерістер мен бейімделушіліктерді мұраға алу арқылы Тип бірлігі заңын да қосып алады" . Тип Бірлігі бейімделушіліктің, яғни тіршілік ету жағдайларының өнімі болып табылады.

Морфологиялық сипаттағы идеалистік теорияның қазіргі заманғы өкілдері сынға алып жүрген типтердің, оның ішінде морфологиялық типтің бірлігі мәселесін Дарвиннің материалистік тұрғыдан шешуі осындай. Олардың біреуі, батысгермандық биолог В.Тролль тип немесе құрылымдық қатынас барлық басқа заңдылықтарға, оның ішінде бейімделушілікке де қатысты басты рөлді атқарады деп тұжырымдайды. Форма құрылымдық үдеріс мұратты типті іске асыруға сай жекеше, имманентті заңмен жүретін тәрізді болады. Қоршаған орта жағдайларының әрекеті оған мәнді ықпал жасай алмайды. "...Бейімделушілік деп аталатынның бәрі, - деп жазады Тролль, - тек құрылымдық қатынастардың, "пайдаланудың" екінші рет тәмпіштелуі ғана болып табылады...

Бұл түсінікке сай тип барлық арнайы ұйымдардың алдында жүретін болса, дарвинизм бойынша ол.. "бағытталғандықтан айырылған түр өзгерістерінің" көпшілігінен... қайыршылықпен құралады". Дарвиндік теория "Түрлердің шығуы мен бейімделушіліктің сан алуандығын түсіндіру үшін жеткіліксіз, өйткені ол морфологиядан "логосты" алып тастап, оны бағытталмаған түр өзгерістерінің абыр-сабырына араластырып жібергісі келеді" . Тролльдің көзқарасы бойынша барлық қырсық дарвинизмнің "зерде" дегенді білдіретін артқы есіктен "логосты" енгізгенінде тұр.

Құрылымды функциядан айыру және оны абсолюттендіруді морфологиялық сипаттағы идеалистік теорияның басқа бір өкілі

А.Нэф шегіне дейін жеткізеді: "Форма (құрылым) дегеніміз дене бөліктерінің... өзара орналасуы, өйткені ол тірі организмде бұл бөліктердің өтпелі (физиологиялық) орын ауыстыруларының өтуіне тәуелсіз табиғи байланыс арқылы орнатылуы мүмкін" .

Морфологиядағы осы тектес идеалистік структурализмге тірі жүйенің қоршаған ортамен тарихи қалыптасқан өзара әсерінің, яғни үдеріс барысында функциялардың олардың ауысуы (Дорн), функциялардың субституциялары (орын басуы) (Клейненберг) және функциялардың кеңеюі мен интенсификациясы (Плате) түрінде өтетін оның бейімделуінің дарвиндік тұғырнамасының негізінде ғана тойтарыс беруге болады. Осы функционалдық өзгерістердің негізінде организм құрылымдарында да қайта құрылулар болып өтеді.

Өз кезінде биологиялық жүйелер ұйымын К.А.Тимирязев те дарвинизм позициялары тұрғысынан түсіндірді: "Кемеліне келу (ұйым - Г.Ю.) - теологтар мағынасындағы шығармашылық әрекеттердің нәтижесі емес; ол сондай-ақ Дарвинге дейін (Ламарктан И.Мюллерге дейін) және кешіруге болмайтын одан кейін де (Негели және басқалары) қандай да бір организмдердің кемелденуге қарай жалаң сөзді метафизикалық ішкі ұмтылысының нәтижесі деп қарау да емес; ол - бейімделудің, организм мен қоршаған ортаның арасындағы, организмнің оның тіршілік ету жағдайларына көндігуінің тарихи үдерісінің нәтижесі" .

Бұл жөнінде Шмальгаузен де қағидалық түрде айтқан болатын: "Типті ең тереңінде де өз негізіне бейімделгіш болмайтын ешқандай ұйым тіршілік етпейді. Бейімделуден тыс ешқандай ұйым өмір сүрмейді, және өз құрылымы мен өз функцияларын қалай ауыстырса да организм бөлігінің белгілі функциясына бейімделу ретінде пайда болады" .

Орган мен оның құрылымы функцияға "бейімделуі ретінде пайда болады, бұл функцияның құрылымға қатысты детерминдендіру роліне дәлел болатынына назар аударайық. Функция құбылыс, құрылымнан шыққан субстрат ретінде өз кезегінде құрылымға ықпал етеді. Мұнда кері байланыс ұстанымы бойынша құрылым мен функцияның арасындағы сызықтық емес, функционалдық байланыс табиғаты көрінеді. Құрылымға қатысты функцияның детерминдендіруші ролін ешқандай жағдайда оның алғашқы екендігі рухында түсінуге болмайды. Бұл іс жүзінде оның құрылымнан қол үзуі мен құрылымсыз өмір сүру мүмкіндігіне жол беруді білдіреді. Бірақ бұл морфологиялық сипаттағы идеалистік теорияның құрылымды алғашқы дегенге жол беруі сияқты сандырақ нәрсе.

Құрылым мен функцияның ара қатынасын қайсысы бірінші, қайсысы екінші екендігі тұрғысынан қарастырудың қанағаттанғысыздығын Д.С.Саркисов та атап көрсетеді: "... қазір енді философиялық ережелердің негізінде ғана емес, қазіргі заманғы құрылымдық-функциональдық зерттеулердің барысында функциялық өзгерістердің приматы мен құрылымдық өзгерістердің екінші екендігі жөніндегі түсініктердің қателігі барған сайын айқын бола түсуде. Көрініп тұрғанындай, мұндай пікірталастарда ("не алғашқы, не екінші") бәрінен бұрын мәселенің қойылуы дұрыс емес, өйткені құрылым мен функция ажырамастай байланысқан: кез келген функция ол үшін қатаң анықталған құрылымда ғана жүзеге аса алады, соңғысының ерекшеліктері ол орындайтын функцияның сипатымен алдын ала анықталады" .

Құрылым мен функцияның бірлігі ұстанымы қайсысының болса да алғашқы екендігіне жол бермейді. Функцияның детерминдендірушілік рөлін бейімделушілік функциялардың дамуы мен қалыптасуы, орнығуы мен оларға байланысты морфологиялық өзгерістердің тарихи, эволюциялық қырында көбірек түсінген жөн Бірақ тіпті бұл жағдайдың өзінде де ол құрылыммен табиғи байланыста болады, өйткені И.И.Шмальгаузен айтқандай "форма мен функцияның ажырамас байланыста болатыны соншалықты, біздің әдеттегі әрбір терминіміз біржақты және құбылыс мәнін білдіруге жарамсыз болып шығады. Функцияның ауысуы онымен бір мезгілде форманың ауысуы да болып табылады. Сондықтан эволюцияның морфологиялық заңдылықтарына неғұрлым толық талдау берген А.А.Северцов әрқашан организмнің морфофизиологиялық қайта құрылулары жөнінде айтады" .

Құрылым мен функцияның ажырамастығы олардың арасындағы өзара қатынас теңгерілгендей болатын жеке дамуда өзіндік ерекшеліктерімен көрінеді.

Осы негізде кейбір авторлар құрылым мен функцияның толықтай тең мәнділігі жөнінде айтады. А.И.Струков былай деп жазады: "Форма мен мазмұн тәрізді философиялық категорияларды

анықтауда соңғысына жетекшілік, басты рөл беріледі. Құрылым мен функцияның өзара қатынасының диалектикасы болса бұл түсініктерде қайсысының болса да жетекшілік рөлін мойындамайды" .

Алайда жеке дамудағы құрылым мен функцияның тең мәнділігі бәрінен бұрын эволюцияның эволюциялық дамудағы функцияның озыңқы рөлін жоққа шығармайды, дарвинизм тұрғысынан алып қарағанда, эволюцияның неғұрлым мәнді белгісі бәрінен бұрын функционалдық өзгерістер арқылы жүзеге асырылатын бейімделу болып табылады. Биологиядағы құрылым мен функцияның бірлігі ұстанымы көрінуінің өзіндік ерекшеліктері бар сияқты көрінеді. Эволюциялық дамуда құрылымға қатысты тірі материяның озыңқы бейнеленуіне негізделген функцияның рөлі алға шығады, ал жеке дамуда олардың өзара қатынасы деңгейлестірілген, тексерілгендей болады.

Бұған қоса жеке даму үдерісінде құрылымның функцияға тіпті кері белсенді әрекет етуі көрінеді. "Құрылым мен функцияның бірлігі ұстанымының сөзсіз әділдігі жағдайында, -деп жазады Д.С.Саркисов, - біз сыртқы, симптоматологиялық функциялық бұзылушылықтың морфологиялық бұзылушылықпен салыстырғанда кешігетінімен жиірек соқтығысамыз және осыған байланысты жалпы қабылданған пікірге қайшы болса да, клиншіл әдетте дәстүрлі "алғашқы функционалдық және екінші морфологиялық өзгерістермен" емес, керісінше "екіншілік" функционалдық өзгерістермен істес болады..." . Құрылымның функцияға қатысты белсенділігі жөніндегі жалпы тұжырым дұрыс, бірақ "алғашқылық" және "екіншілік" терминдерін қолдану дұрыс бола қояр ма екен?

Жоғарыда Д.С.Саркисовтың құрылымның немесе функцияның алғашқылығы немесе екіншілігі жөніндегі мәселенің қойылуының "бәрінен бұрын дұрыс еместігі" жөніндегі пікірі келтірілді. Соған қарамастан оның өзі екінші болып табылатын сияқты функционалдық өзгерістермен салыстырғанда құрылымдық өзгерістердің алғашқы екендігін көрсету үшін сол терминологияны пайдаланады.

Көрініп тұрғанындай, мұндай бәрінен бұрын ескі дәстүрге бас ұру бар. Бір жерде жоққа шығарылған ереже әдетке бола қайта қалпына келтіріледі. Бұдан бөлек, көрініп тұрғандай құрылымдық-функционалдық қатынастардың өзара әсері диалектикасын ашып көрсететін түсініктік аппараттың жеткіліксіз жұмыс істейтіні білінеді. Даму үдерісінде құрылым мен функцияның ғана емес, кез келген басқа да қарама-қарсылықтардың абсолютті тепе-теңдік немесе тең мәнділік жағдайы болуы мүмкін емес. Қарама-карсылықтардың тең мәнділік жағдайы дегеніміз - қозғалыстың, өзгеріс пен дамудың емес, тепе-тендіктің, тыныштықтың жағдайы. Бірақ тыныштық қозғалыстың тек уақытша жағдайы, ол салыстырмалы, ал қозғалыс болса - абсолютті. Сондықтан құрылым мен функцияның тең мәнділігі жөніндегі тұжырым болуға тиіс емес және абсолюттендірілуі мүмкін емес. Мұны түсіндіру қиын емес, өйткені қарама-қарсылықтардың тек тең әрекеті, олардың тең мәнділігі бар жерде қарама-қарсылықтардың күресі жоқ, қайнар көзі қарама-қарсылықтардың күресі болып табылатын даму да жоқ.

Құрылым, функция сияқты жүйенің тарихи даму үдерісінде қалыптасады. Сондықтан құрылымды зерттеу егер жүйе дамуының тарихы ескерілсе, мазмұнды болуы мүмкін. Міндет белгілі бір кезеңде неғұрлым белсенді рөл бірде функцияға, бірде құрылымға тиісті болған тарихи дамыған жүйенің өнімдері ретінде құрылым мен функцияны түсінуде түр. Егер биологиядағы құрылым мен функцияның бірлігін даму ұстанымынан тыс қарастырсақ, яғни олардың табиғи сұрыпталу үдерісіндегі жүйенің тарихи (эволюциялық) өнімдерінің мәні екендігін назарға алмасақ, онда әрқашанда не құрылымды, не функцияны абсолюттендіру болмай қоймайды. Егер құрылымның эволюция өнімі болып табылатын фактісін мойындамасақ, онда ол құрылымға ешқандай ықпал етпейді деп есептелетін функцияға бүтіндей жағдай жасайды деп тұжырымдауға болады. Бұнда назарға тек ішкі қыр алынады: функция онтогонезде қоршаған ортамен байланыстан айырылған біртұтас жүйе бөліктерін біріктіреді.

Биологиядағы құрылымдаушылар толықтай эмпирикалық әдістің негізінде функцияға осындай тар анықтама береді. Шын мәнінде философия және онтогенезден айырылған тірі жүйелер жоқ.

Жүйелік шешім құрылым мен функцияны бүтін жүйе ұйымының әдісі ретінде анықтайды. Құрылым да, функция да оларды жүйеге біртұтас ретінде жатқызылмаса, дұрыс түсінілуі мүмкін емес. Бөлік пен бүтіннің өзара қатынасында анықтауыш сәт ең соңында әрқашан да бүтін болып табылады. Бүтіннің функциялары, бөліктердің функциясы мен олардың арасындағы өзара байланыс - құрылым детерминденеді.

Бүтін функциясының оның құрылымына қатысты анықтауыш рөлі К.Маркстің өзінің алтын (немесе күміс) денелілік , яғни олардың құрылымдылығы ретінде көріне алатын ақша функциясына талдауында ашып көрсетіледі. Ақша функциясын тек қана алтын мен күміс қана емес, сондай-ақ олардың орынбасарлары - басқа металдар немесе қағаз белгілер орындай алады. Бұл құрылымдар функциясына бүтін функцияларының жағдай жасауын білдіреді. Құрылымдардың функцияларға бұл тәуелділігі жөнінде К.Маркс былай деп жазды: "Ақшалардың функциялық болмысы олардың материалдық болмысын жұтып қояды деуге болады" . Құрылым мәнін оның "функционалдықсыз" жағдайынсыз түсіну мүмкін емес. Алтын мен күмісті ақшаның функциясы ретінде олардың құрылымдарына талдау жасамайынша түсіну мүмкін емес. Құрылымдық қатынаста олар бар-жоғы металдар ғана. Осыған байланысты алтынның коммунизм кезіндегі функциялық тағайындалуы жөніндегі лениндік ескертуді еске алуға болады. Организмдегі кез келген мүшенің функциясын да оның құрылымының талдауы негізінде ғана түсінуге болмайды. Өкпенің анатомиялық ерекшеліктерін ғана зерттеп, демалу үдерістерін түсінуге болмайды. Мәселе өкпенің емес, организмнің бүтін ретінде өкпенің көмегімен демалатынында. Бұл орган тек қана бүтін организм функциясын атқарады. Бұның кез келген органға қатысы бар. Сондықтан да бір органдардың функцияларын басқаларының атқаруы, сондай-ақ қазіргі медицинаның іс-тәжірибесінде адамның табиғи органдарын жасанды органдармен ауыстыру мүмкін болады. Бұл бүтін функцияларының құрылымға қатысты детерминдендірушілік рөлін көрнекті түрде растайды. Функцияларды бұлайша түсіну функция бұл жүйенің ішіндегі бөліктердің өзара әсер ету әдісі ретінде ғана қызмет атқарады деп ұйғаратын құрылымдық түсініктен мәнді түрде ерекшеленеді.

Биологиядағы жүйелі зерттеудің қиындығы жүйе детерминденуінің екі жақты табиғатының: бір жағынан бүтіннің оның бөліктерімен, олардың байланысымен (құрылыммен), екінші жағынан оның бөліктерінің бүтіндерге, олардың байланыстарына (құрылымына) диалектикалық бірлігін есепке алудың күрделілігінен тұрады.

Көрсетілген қиындықтан өту үшін бейімделу мен жүйе ұйымының өзара қатынасы тұрғысынан түсінілетін құрылым мен функцияның бірлігі ұстанымын бұлжытпай сақтау қажет. Бұл мәселе жоғарыда талқыланған болатын. Бірақ та оған тағы да назарды ерекше аударғымыз келеді, өйткені биологиядағы құрылым мен функцияның өзара қатынасы диалектикасы ұстанымда бейімделу мен ұйым бірлігінде неғұрлым барабар шешімін табады. "...Кез келген органның өзіндік функциясы, - деп жазады И.И.Шмальгаузен, -оның құрылысымен өзара байланысты болғаны соншалықты, құрылым ерекшеліктерімен толық дерлік анықталады және басқа жағынан құрылыстың езіне нақ осы функция жағдай жасайды.

Бізге жоғарыда көрсетілген ескертпені ("дерлік") тек аталған сәт үшін ғана жасауға тура келді, өйткені орган құрылысы оның нағыз функциясымен ғана емес, өз кезегінде бұрынғы функцияның ерекшеліктерімен анықталған оның алдыңғы тарихымен де анықталады. Сонымен бірге бұрынғы функция жағдай жасаған ұйымның тарихи негіздері қазіргі заманғы организмнің өмір тіршілігінде толықтай пайдаланылмауы мүмкін (рудименттік органдар мен құрылымдар). Егер организмнің бұл тарихи дамуын назарға алсақ, форма мен функцияның, ұйым мен оның өмірлік көріністерінің арасындағы өзара жағдай жасаушылық пен толық ажырамас байланыстың өмір сүретінін сөзсіз мойындауға тура келеді" . Бұл жағдайда құрылым мен функция бірлігінің ұстанымы эволюциялық бейімделушілік рухта көрсетілген.

Бейімделушілік тиімділік немесе нәтиже кез келген функциялық жүйені зерттеудің орталық пункті болып танылатын П.КАнохиннің функциялық жүйе теориясы да эволюциялық-бейімделушілік теория болып табылады.

Морфолог-эволюцияшылдар А.А.Северцов пен И.И.Шмальгаузеннің ұйым эволюциялық-бейімделушілік теориясы сияқты П.К.Анохиннің функциялық жүйе теориясында да зерттеу пәні корреляциялық сипаттағы функциялық байланыстар болып табылады .

Интегративтікпен қатар коррелятивтік байланыстар биологиялық жүйелердің құрылымдық-функционалдық ұйымының негізгі нәрселері болып шықты.

Осылайша құрылым мен функцияның бірлігі неғұрлым кең жалпы биологиялық ұстанымда - бейімделу мен ұйымның бірлігі ұстанымында қалыптасады. Бейімделу биологиялық жүйелер ұйымының негізін құрайды, бүтін ретінде жүйенің әрекет етуі жетекші болып табылады. Сондықтан бүтіннің функциялармен жүйенің құрылымы мен бөлімдерін детерминдейді, ал бөліктерден бүтінге қарай кері детерминдену - бағынышты сәт болып табылады.

Бейімделу мен ұйымның, құрылым мен функцияның бірлігі жүйенің бүтіннен бөліктерге қарай детерминденуді, мысалы, организмді органдар мен ұлпалар жүйесімен бірге бүтін ретінде зерттеу кезінде салыстырмалы түрде оңайырақ байқалады. Оны анықтау биологиялық жүйелердің бөліктерден бүтінге қарай детерминденуін зерттегенде неғұрлым қиынырақ болады. Бұл әсіресе молекулалық биологияда күрделі. Бұл бәрінен бұрын нысанның өзіндік ерекшелігімен түсіндіріледі. Аса маңызды биологиялық функциялар мұнда бастапқы, қарапайым құрылымдық деңгейлерде: клетка мен оның бөліктері, тіпті нуклеин қышқылдары (ДНК, РНК) сияқты күрделі биологиялық нысандарды қосып алғандағы клеткаішілік өте ұсақ құрылымдар зерттеледі, ол клеткалар өз-өзінен тірі жүйеден тыс, тірі болып табылмайды.

Жағдай молекулалық биологияда қолданылатын негізгі әдістің - бүтінді құрамдас, неғұрлым қарапайым бөліктерге субмикроскопиялық құрылымға бөлшектеуге негізделген-редукционизммен күрделене түседі.

Ең қарапайым және организм мен биосфераны да қамтыған биологиялық ұйымның ең күрделі деңгейлерінің де бірлігін түсіну қажет. Нақ осыдан молекулалық биологияның негізгі теориялық және әсіресе тұғырнамалық мәселелерінің жаратылысы құралады. Молекулалық құрылымдардың бейімделуі мен ұйымының, құрылымы мен функциясының бірлігін олармен салыстырғанда неғұрлым күрделі және жоғары тірі құрылымнан бөліп алып, жеке түсіндіру онша дұрыс болмаған болар еді. Бәрінен бұрын әңгіме, айталық олардың эволюциясы өзімен-өзі жеке бола алмайтыны, неғұрлым күрделі құрылымдар жүйесінде, әсіресе неғұрлым жоғары және күрделі биологиялық жүйелермен кіріккен клеткада болатынын зерттеу жөнінде болуы мүмкін. Сондықтан да гельгардттың тұжырымы бойынша молекулалық биологияда "басты назарда редукционизмге тән бастапқы құрамдас бөліктердің күрделенген неғұрлым жоғарғы деңгейдегі бүтіндікке табиғи енетін кірігу үдерістері тұратын" жағдай болмай қоймайды. Молекулалық биологиядағы редукционизмге кері таным әдісі ретінде интеграция неғұрлым қарапайым (молекулалық) деңгейден жаңа қасиеттері мен функцияларға ие болатын күрделілігі неғұрлым арта түсетін деңгейлерге өту арқылы жүзеге асырылады.

Редукционизм мен интегратизмнің бірлігінде молекулалық биологиядағы құрылымдық-функциялық қатынастар мәселесін шешудің неғұрлым барабар әдісі тиянақталған. Олардың үйлесімі негізінде тірі материя ұйымының қарапайым және күрделі деңгейлері танымындағы қайшылықтарды олардың арасындағы байланыстырушы, аралық, жанама буындарды табу жолымен диалектикалық жағынан шешу мүмкін болады. Бұл -танымдағы қайшылықтарды шешудің дұрыс әдісі, өйткені жанама буындарды айқындау жолымен ғана қайшылықтар арасындағы ішкі байланыстарды - құрылым мен функцияның, қарапайым мен күрделінің, бөлік пен бүтіннің, ең төменгі мен жоғарғының арасындағы байланыстарды көрсетуге болады.

Общая теория жизни.

Москва. 1985. С. 116-132.

Ж.Б. ЛАМАРКТІҢ ЭВОЛЮЦИЯЛЫҚ ІЛІМІНДЕГІ ТАБИҒАТ ҰҒЫМЫ

Михаил ЧЕЧИН

Айналасында Ламарктің жаратылыстану, қоғамдық-тарихи және философиялық түсініктері айналып жүрген нүкте-табиғатты түсіну болып табылады. Ол оған "адам өз ақыл-ойымен қамти алатын ең маңызды түсінік..." болып көрінеді. Табиғатты, оның заңдарын, ол жүргізетін әрекеттерді білуді Ламарк адамдардың иелігіндегі барлық білімдердің ішіндегі неғұрлым пайдалысы ретінде бағалайды. Сондықтан да француз табиғаттанушысының "табиғат дегеннің өзі нені білдіреді?" деген сұраққа зор көңіл бөлуінде таңданарлық ештеңе жоқ. Бұл мәселені шешудің аса маңызды шарттарының бірін Ламарк "табиғат" терминіне берілген мағынаны дәлдей түсуден іздестіреді. Ол көптеген табиғат танушылардың "табиғат" терминіне берген мағынаның анықталмағандығын атап көрсетеді. Ламарк бойынша бұл анықталмағандықтың неғұрлым жиі кездесетін көрінісі табиғаттанушылардың "табиғат" пен "ғалам" терминдерінің мағынасын теңдестіруі. Бұл терминдердің мағынасын қатаң түрде ажырату қажеттігін көрсете отырып Ламарк "табиғат" термині мазмұнының "ғалам" термині мазмұнынан анағүрлым кең екендігіне тоқталады.

Егер "ғалам" терминінің мазмұны материалдық заттардың өмір сүру фактісінің өзін ғана есепке алумен шектелсе, "табиғат" терминінің мазмұнына "ғалам" термині мазмұны есепке алған нәрселерден де бөлек нәрселер кіреді. Ламарк "Адам білімдерінің аналитикалық шолуы..." еңбегінде "табиғат" терминінде мазмұнында жиынтығы ғаламды құрайтын өмір сүретін материалдық заттар немесе денелер жөніндегі түсініктен басқа "олардың арасында тұрақты патшалық құратын қозғалыс, заңдар, тәртіп пен үйлесім, сондай-ақ олардың нәтижесі болып табылатын мәңгі белсенді және өндіруші әсерлі бастама" көрініс табатынын көрсетеді.

Айтылғаннан Ламарк бойынша "ғалам" терминінің мазмұнын "табиғат" термині мазмұнының шамалы (маңызы бойынша емес, шамасы бойынша) бөлігі ғана құрайтыны көріп түр және "Зоология философиясының" авторы "ғалам" мен "табиғат" терминдерінің мазмұнын теңдестіретін табиғаттанушылар өрескел қателік жасап отыр деп есептейді. Бұл қателіктен қашқақтай отырып Ламарк ғалам мен табиғаттың арасын қатаң ажыратады. "Табиғат" пен "ғалам" терминдерінің арасындағы ерекшелік жалпы көрініс құрайды, Ламарк мұнда өзіңе жаңа болып көрінген табиғатты түсіну анықтамасын дамытады және одан табиғаттың мәні жөніндегі мәселені дұрыс шешудің ең маңызды алғышарттарының бірін көреді. Диссертацияда Ламарктің "табиғат" терминінің мағынасын дәлелдеуге ұмтылысына тек логикалық реттегі долбар ғана емес, адамға оның өз игілігі үшін күресте барынша жағдай жасайтын табиғатты зерттеуге бағыт беру қажеттігін сезіну себепші болғаны атап көрсетіледі.

Табиғатты өзінше түсінуі мен оның "ғалам" түсінігінен мәнді ерекшелігінің жаңалығын Ламарк табиғат түсінігі мазмұнының ғалам түсінігі мазмұнынан кеңірек екендігінен ғана емес, бұл түсініктердің мәні жөніндегі ерекшеліктерімен де байланыстырады. Егер ғалам негізін материя құрайтын заттардың жиынтығы болып табылса, кейіннен "ғалам" терминіне Ламарк "физикалық" терминін қосады, табиғатты құрайтын заттарды ол физикалық "ғалам" "құралатын" материалдық заттардың жиынтығынан мәнді түрде ерекшеленетін "категориялар" ретінде анықтайды. Бұл ерекшелік материяның "табиғат бөліктерінің құрамына тіпті де кірмейтіндігі", табиғаттың "метафизикалық категориялардың жиынтығы, ғалам бөліктерімен ортақ ештеңесі" жоқ заттардың жиынтығы ретінде қарастырылады. Табиғатты физикалық ғаламнан ерекшелей отырып, Ламарк табиғат пен материяның ара жігін де ажыратуға тиіс болды. Атап көрсетілген жағдай ол табиғатқа берген анықтаманың "табиғат - бұл материяға жат заттардан құралатын бұйымдар қатары..." деп көрсететін бөлігінде көрініс тапқан. Ламарк өзінің табиғат жөніндегі анықтамасының бұл бөлігі үшін негізді қателесіп материяның дербес қозғалысқа қабілетсіздігінен іздестіреді. Керісінше, оған табиғат белсенділіктің тіреу нүктесі материя болып табылатын әрекет етуші белсенді бастама, күш ретінде көрінеді. Табиғатты түсінудің бұл аса маңызды ерекшелігі Ламарк берген анықтаманың екінші бөлігінде айтылады. Анықтаманың екінші бөлігіне сай табиғат "тұтасымен алғанда өз мәні бойынша мызғымас, өзінің барлық әрекеттерінде тәуелді және физикалық ғаламның барлық бөліктеріне үздіксіз әсер ететін" бұйымдар қатары ретінде қарастырылады.

Осылайша табиғат дегеніміздің өзі нені білдіреді деген сұраққа Ламарктің жауабы: "Табиғат - бұл материяға жат және біздің анықтамамызға жататын денелерден құралатын бұйымдар қатары, тұтастай алғанда өз мәні жөнінен мызғымас, өзінің барлық әрекеттерінде тәуелді және физикалық ғаламның барлық бөліктеріне үздіксіз әсер ететін әрекетті бастама қатары" дегенге келеді.

Табиғаттың Ламарктік анықтамасы, әсіресе оның бірінші бөлігі табиғаттың объективті өмір сүруін теріске шығару болуы мүмкін емес. Ең жалпы түрде алынған "ғалам" мен "табиғат" терминдері өмір сүретіндердің жиынтығын білдіретіні жөніндегі француз табиғаттанушысының тұжырымы ол баяндаған табиғатты материалистік емес деп түсінуді түсініктемелеу әрекеттеріне күдік келтіреді. Ламарктің табиғат пен ғаламның объективті өмір сүруі пайдасына дәлелдер келтіруі олар жөніндегі түсініктердің құрылу үдерісі турасындағы пікірлерінде шегіне жетеді.





Тәжірибе уақыт өткен сайын адамды ол болып табылмайтындардың бәрінен өз "мәнін" ажыратуға мәжбүр етеді. Оның "мәнінен" тыс орналасқан пәндер жөніндегі білімдерге ие болудың шамасына қарай адам "бұл пәндердің өмір сүруіне сенімді болғандай заттардың жиынтығын құрайтынын" жете түсіне бастайды. "Заттардың немесе пәндердің нақ осы жиынтығына адам... ғалам атауын берді". "Кейде ол жөнінде айта отырып, ол басқаша айтылған кейде оны табиғат деп атайды" .

Ламарктің бұл тұжырымдары оның ғалам жөніндегі түсінігінің материалистік сипатына күдік қалдырмайды. "Ғалам" терминімен белгіленген нәрсенің өмір сүруі оған объективтік болып көрінеді. Айтылғаннан француз табиғаттанушысының олармен белгіленетін объективтік өмір сүру белгісі бойынша "табиғат" пен "ғалам" терминдерін жақындататыны анық көрінеді. Бұл жақындасу оның тұжырымынан көрініс табады: "ғалам мең табиғат іс жүзіңде бірдей нәрсе", өйткені "ең жалпы мағынада алынған екі бөлек белгілеу де өмір сүретіндердің жиынтығын білдіреді,..",

Ғалам мен табиғат түсінігін жақындата отырып, олардың біріншісін адам "менінің" шегінен тыс өмір сүретін пәндер жиынтығының бейнеленуі ретінде түсіндіре отырып, бұл түсініктерден екіншісі де адам "менінен" тыс өмір сүретін заттардың жиынтығы ретінде түсіндіріледі.

Ламарктің табиғаттың объективтік өмір сүретіні жөніндегі тұжырымы оның дүниетанымының негізгі бағыттарын анықтау үшін айтылған деистік ережелердің маңызын айқындауға мүмкіндік беретіндігімен маңызды. Табиғаттың, онымен бір мезгілде ғаламның адам санасынан тәуелсіздігін бекіту кезінде оларды жасаушының санасында жоғарғы еріктің қажеттігі түсіп қалады, өйткені жоғарғы ерік адам санасының гиперболалануын көрсетеді.

Табиғатты физикалық емес пәндердің жиынтығы ретінде қарастыра отырып Ламарк табиғаттың танылу идеясын жоққа шығармай, керісінше оны барынша атап көрсетіп отырды. Ғылымның өзі бағынатын заңдардың көпшілігін анықтауы, ғылымдар әкелетін пайда мен олардың ішіндегі әсіресе пәні табиғат болып табылатындарды Ламарк бұл идеялардың дұрыстығын растайтын жағдайлардың ішіндегі ең маңыздылары ретінде қарастырады. Ламарктің ұйғаруы бойынша ғаламнан ерекшелігі табиғат тікелей емес, жанама түрде: оның құрылымдары - тірі және жансыз денелердің басынан өткерген өзгерістерің тану жолымен танылады. Француз табиғаттанушысының табиғатты тану жолдары жөніндегі пайымдаулары - табиғат "Зоология философиясының" авторына белсенді, әсер етуші фактор ретінде көрінетіні жөнінде тұжырым жасау негіздерінің бірі.

Табиғатты белсенді бастама ретінде түсіндіру - Ламарк дүниетанымының аса маңызды элементі. О л одан табиғатты барлық мәндінің тікелей себебі, көрсеткен құдіреттілігін таза физикалық реттегі әрекеттермен байланыстыратын ғарыштық күш деп жариялайтын ойшылды қарастыруға мүмкіндік береді, Оның үстіне, ол Ламаркті табиғатты тануда себептілік ұстанымы мен кездейсоқтықты себепті білмеушіліктің көрінісі ретінде қарастыруды дәйекті жүргізетін ойшыл ретінде сипаттауға негіз береді.

Табиғатты "әрбір заттың" себебі ретінде анықтай отырып, Ламарк сонымен бірге оның бірінші себеп ретінде беріле алмайтынын да атап көрсетті. Бұл - француз табиғаттанушысының өте маңызды мәлімдемесі. Ол оның бірінші себепті табиғаттан қандай да бір өзгешелігі бар нәрсе ретінде қарастыратыны себеп бола отырып, табиғатта оны тудыратын себептің болатыны, табиғаттың құдіреттілігі оған шектеулі болып көрінетіні жөнінде ұйғарым жасауға негіз береді. Табиғат құдіреттілігінің шектеулігін Ламарк оның өзінің пайда болуына да, оның әрекеттілігі өтетін қозғалыстың пайда болуына да аз да болса қатынаспайтындығынан көреді.

Ламарктің табиғат құдіреттілігінің шектеулігі жөніндегі пайымдаулары өз мәні бойынша бір тектес болып табылмайды. Олар әртүрлі екі топқа бөлінеді. Олардың біріншісі ассерториялық пайымдаулардан тұрады. Табиғат құдіреттілігінің уақыт ішіндегі іс-әрекетінің шектеулігі, оның әрекеттерінің болмай қоймайтыны, оның заңдарына бағыныштылығы жөніндегі пайымдаулар осындай. Екінші топ жалған жолдауға сүйенетін ой-тұжырымдардың нәтижесінде алынған пайымдаулардан құралады. Оған табиғат құдіреттілігі шектеулігінің жоғарғы ерікке тәуелділігі турасындағы пайымдаулар жатады.

Пайымдаулардың бұл екі тобының тек біріншісінде ғана танымдық маңыз бар. Онда табиғаттың әрекеті іс жүзінде оның өзімен жүзеге асатыны көрсетіледі. Бұл бірінші топтың пайымдаулары, - Ламарк табиғат құдіреттілігінің іс жүзіндегі шексіздігі жөніндегі ойын білдірген өзіндік форма екендігін білдіреді. Сондықтан бірінші топ пайымдауларының екінші топқа қатынасы ерекшелік қатынас болып табылады. Бұл қатынастың мәндік маңызы оның деистік пікірлерге, атап айтқанда оның табиғаттың дүниетанымын деистік бағыттағы материализм ретінде анықтау үшін сөзсіз негіз болатын жазмышқа тәуелділігі жөніндегі тұжырымға күдік келтіруінде.

Ламарктің табиғат құдіреттілігінің шектеулігі жөніндегі тұжырымы табиғаттың тірі және жансыз денелерді шығаратын тікелей қайраткер ретіндегі маңызын оның көз алдында төмендете алмайды. Егер француз табиғаттанушысы табиғат құдіреттілігінің шексіздігін қорғаған болса, онда бұл төмендету орын алмаған болар еді. Бұл жағдайда оның түсінігі бойынша табиғаттың жоғарғы тірлік иесінен ешқандай айырмасы болмаған болар еді. Бұл тұжырымның зияндылығы, Ламарк бойынша, мүлдем әртүрлі заттарды (табиғат пен болжам көрініс) теңдестіруден, табиғаттың зерделілігі жөнінде оның пікірі бойынша, табиғат заңдылықтарын теріске шығаруға, табиғаттың "тіпті де ешқандай заңдары болмайтыны" жөніндегі тұжырымға әкелетін пікірдің сөзсіздігінен құралады.

Ламарк барлық мәнді нәрсені жасайтын бірден-бір және тікелей фактор ретінде табиғатқа берген өз анықтамасымен сол кезде таралған барлық тірі және жансыз заттардың тікелей жаратушысы ретінде жоғарғы ерік жөніндегі соқыр сенімдермен шұғыл қайшылыққа түскенін түсінді. Сондықтан табиғатты түсінудің мазмұны, табиғаттың құрылымы, оның құрамдас элементтері жөніндегі мәселе ол үшін бірінші дәрежелі маңызға ие болды. Бұл негізінен табиғат құрылымын қарастыру кезінде табиғаттың болжам көріністің антиподы екендігі және бұл сапада оның құрамында адамның зердесі үшін шектен тыс ешнәрсенің болмайтынын айқынырақ көрсетуге болатындықпен байланысты. Ламарк табиғат құрылымы жөніндегі мәселені әрқашан да бір мағыналы түрде шеше бермейді. Ол үшін неғұрлым сипатты пікір - табиғат құрылымына заңдармен бірге қозғалыс, кеңістік пен уақыттың кіретіні жөніндегі пікір болып табылады.

Ламарк бойынша, табиғат құрылымы элементтерінің бәрінен неғұрлым маңыздысы адамға "орын ауыстырушы денелердің өзгеруі..." ретінде таныс қозғалыс болып табылады. Диссертацияда қозғалыстың ламарктік анықтамасына ерекше назар аударылған. Ол Ламарк баяндаған табиғатты түсінудің механикалылығын, оны дүниетанымының механикалық сипатын тұжырымдауға мүмкіндік береді. Өйткені табиғатты түсіну айналасында француз табиғаттанушысының табиғи тарихи және философиялық түсініктері айналатын өзек болып табылады. Ламарк қозғалысты табиғат құрылымының аса маңызды құрамдас бөлігі ретінде қарастыра отырып қозғалыс табиғаты мәселесін ғана емес, оның қайнар көзі мәселесін да қозғады. Оны шешу кезінде Ламарк болған жағдай өте қайшылықты болып шықты. Оның заманындағы философиялық ой материяға тән ішкі белсенділіктің (айтылғанға байланысты Гольбах пен Дидроға сілтеме жасау жеткілікті) көрінісі ретіндегі тезисті ғана емес, оған қарама-қарсы тұжырымды да бекітті.

Руссоның "Савойя викарийінің сенімге ғибадат етуінде" материяның өзін-өзі қозғауына қабілетсіздігі, қозғалыстың материяның мәнділігіне жатпайтындығы жөніндегі ереже ұсынылды. Қарастырылып отырған жағдайдың қайшылығы Ламарктің кезіндегі жаратылыстанудың материяның өзін-өзі қозғауы идеясын жоққа шығаруымен күрделене түсті. Қозғалыстың қайнар көзі мәселесін шеше отырып Ламарк материяның ең бастапқы қабілеттілігі ретінде қозғалыс жөніндегі материалистік идеяны, қозғалыстың қайнар көзі ретінде материядан тыс фактор жөніндегі барлық түсініктерге жол бермейтін идеяны қабылдаған жоқ. Оның бұл идеяларды қабылдамау себептерінің бірі - бұл идеялар жаратылыстану деректерімен бекітілмеген еді. Ол бұл идеяларды өзін қозғалысқа қабілеттілігі үшін жоғарғы ерікке міндетті деп ұйғарған табиғатқа байланысты да қабылдаған жоқ.

Қозғалыстың қайнар көзі жөніндегі мәселе бойынша Ньютондық кеңістікке шыға отырып, Ламарк, алайда, адал берілген ньютоншыл болып қалған жоқ. Оның танымдық түсініктеріне материяның, табиғаттың дербес қозғалысқа қабілетсіздігі, алғашқы қозғалтқыш жөніндегі ньютондық түсініктерге қайшы келетін идея бұзып өтті. Бұл идея француз табиғаттанушысы жүзеге асыратын ғаламға жан бітіретін қозғалысты "өмірдің ерекше тегімен салыстыруынан көрінеді. Ламарктің материя қозғалысын өміршеңдікпен теңдестірген Робинэден ала алатын қозғалыс пен өмірді салыстыруы француз табиғаттанушысының пікірі бойынша қозғалыстың қайнар көзі табиғаттан тыс нәрсе емес, табиғаттың өзі болып табылатыны жөнінде қорытынды жасауға мүмкіндік береді. Егер де қозғалыс, өмір сияқты әртүрлі реттегі "бұлжымас заңдармен" басқарылады, қозғалыста зерделілік элементі болмайды, осының шамасына қарай ол болжам көрініспен қажетті байланысты болмайды дейтін Ламарктің пікірін еске алатын болсақ, айтылғандардың әділеттілігі айқын бола түседі. Ламарктің қозғалысты өмірдің ерекше тегімен салыстыруы - әдіснамалық амал емес, диссертацияда атап көрсетілгендей факт, бұл француз табиғаттанушысының қозғалыстың қайнар көзі жөніндегі мәселенің ньютоншылдықтан ерекшеленетін жаңа шешімін іздестіргенін дәлелдейді. "Зоология философиясы" авторының табиғаттың туындысы ретіндегі қозғалыс жөніндегі идеясының солғындығына қарамастан ол үнсіздікпен айналып өтілуге тиіс емес. Ол қате, өйткені қозғалысты болжам көрініс те, табиғат та тудырмайды, ол о бастан-ақ материяға тән. Бұл идея өзінің қателігі жағдайында Ламарктің деистік пікірлерінің қалың қабатынан бұзып-жарып өтіп оның тиісті көңіл аударуға тұрарлық дүниетанымдық элементі түрінде көрінеді. Ол оның дүниетанымын деизмге жуық ретінде анықтау үшін сөзсіз негіз сапасындағы бұл пікірлердің маңызына нұқсан келтіреді. Бір жағынан, Ламарктің табиғаттың дербес қозғалысқа қабілеттілігі жөніндегі түсінігі және табиғаттың бұл ерекшелігінің ғаламға экстрополяциялану, ал шын мәнінде материяға ықпал ету мүмкіндігі француз табиғаттанушысының табиғат пен ғаламды жақындастыруына жағдай жасайтын мүмкіндік, басқа жағынан диссертацияда қорғалатын жоғарғы жасампаздық идеяларының тек қана жаратылыстанушылық қана емес, сондай-ақ, бұл ерекше маңызды, "Зоология философиясы" авторының философиялық көзқарастары үшін де түкке тұрмайтындығы туралы тезиске алғышарт құрады.

Ламарк түсініктері үшін жоғарғы жасампаз идеяларының түкке тұрмайтындығының бір көрінісі оның табиғатқа берген толып жатқан мінездемелеріндегі "мәңгілік", "мәңгі" терминдеріне қосылатын мағына болып табылады. Ламарк бұл терминдерге әдетте олармен байланысты және толықтай ұтымды болып табылатын мағына береді . Бұл терминдерді не басталуы, не бітуі жоқ өтетін уақыт ретінде (әдетте оларға берілген мағынаның ұтымдылығы осында) түсіндіру кезінде Ламарктің табиғатты мәңгі белсенді қайраткер ретінде түсіндіруі оның көзқарасы бойынша табиғатта оның белсенділік көрсетпеген сәті болмаған деп ұйғаруға негіз береді. Табиғаттың алғашқы бастамасы оның қозғалысының алғашқы бастамалығын да білдіреді. Қозғалысқа қабілеттілікке өмір сүретін құбылыс та ие. Сондықтан да Ламарк мойындаған табиғаттың мәңгілік, алғашқы бастамалық белсенділігінің оның қозғалысының алғашқы бастамалығымен байланысы оның өмір сүруінің өзі де алғашқы бастамалық, мәңгілік деп тұжырымдауға мүмкіндік береді. Диссертацияда XVIII ғасырдағы француз материалистік ойдың өкілі ретінде Робинэ ғасырлар бойы өмір сүріп келе жатқан табиғаттың алайда мәңгі өмір сүрмейтіні жөнінде тұжырым жасауға әрекет жасады. Бұл әрекетте "мәңгілік" терминіне әдеттегіден бөлек мағына берілді. Бұл әрекеттің Ламаркке белгісіз болуы мүмкін емес еді. Ол егер оның табиғат жөніндегі көптеген мінездемелерінен бой көрсететін "мәңгі", "мәңгілік" терминдеріне берілген мағына әдеттегіден ерекшеленген болса, онда тиісті ескертпе жасаған болар еді.

Ламарктің жаратылыстану және философиялық пікірлері үшін жоғарғы жасампаз идеяларының түкке тұрмайтындығы осыдан шығатын барлық салдарларымен оның табиғат әсерінің мәнділігі жөніндегі пайымдауларында бірден көзге түседі.

Ламарктің ұйғаруы бойынша табиғат шығармашылыққа қабілетті болмай тұрып, тек қана өндіре, жасай алады. Жасампаздыққа қабілеттілікті ол жоғарғы ерікке береді. Шығармашылыққа қабілеттілік және оған қабілетсіздік белгілері бойынша табиғатты болжам көрініске қарама-қарсы қою үшін негізді Ламарк "жасампаздық", "өндіру" мен "жасау" терминдерінің мағынасынан қарастырады. Оның "жасампаздық" терминіне берген мағынасы бұл терминмен түк жоқ нәрседен қандай да бір нәрсені өндіру қабілеттілігі белгіленетінін көрсетеді. Керісінше "өндіру", "жасау" терминдерімен қандай да бір нәрседен қандай да бір нәрсені жасау қабілеттілігін белгілейді. Француз табиғаттанушысы түк жоқ нәрседен қандай да бір нәрсені жасау мүмкіндігі жөніндегі тұжырымның ақылға сыймайтындығын түсінді. Ол "жасампаздық" терминін адам "ешуақытта" қол жеткізе алмайтын идеялардың көрінісі ретінде бағалады. Сондықтан да табиғатқа да, болжам көрініске де байланысты "жасампаздық" терминінің ақылға сыймайтындығы ойшыл табиғаттанушы ретінде Ламарк үшін күдік тудырмайды. "Жасампаздық" терминін оған тән ұтымды мазмұнда қарастырғанда оны "өндіру" және "жасау" терминдерімен теңдестіруге болады. Ламарк мұндай теңдестіруді табиғатқа байланысты жүзеге асырады. Бұл теңдестіру үшін негізді ол физикалық денелерде бақыланатын өзгерістер сияқты даусыз фактілерден қарастырады. Ламарк бұл өзгерістерді теріске шығару табиғат "ештеңе жасамайды" деген тұжырыммен пара-пар екенін үзілді-кесілді атап көрсетеді. Басқаша сөздермен айтсақ: ол тірі және жансыз денелердің өзгерткіштігін табиғаттың шығармашылыққа деген даусыз қабілеттілігі ретінде қарастырады. Табиғатты шығармашылық бастама ретінде түсіндіру француз табиғаттанушысы үшін сипатты "табиғатқа табыну" жүзеге асатын негізді құрайды.

Ламарктің "табиғатқа табынуы" Ж.Ж. Руссоның "табиғатқа табынуынан" мәнді түрде ерекшеленеді. Руссоның "табиғатқа табынуынан" Ламарктің "табиғатқа табынуының" ерекшелігі форма болып табылады. Онда биологиялық білімде таралған, бірақ ғылыми зерттеу ұстанымдарымен бірге бола алмайтын табиғат істеріне табиғаттан тыс фактордың тікелей араласуы жөніндегі және ғылымда барған сайын нығайып келе жатқан оның құбылыстарын табиғаттың өзінен бастау әрекеттері жөніндегі тұжырымдармен байланысты пайда болатын қайшылық шешіледі.

Ламарктің табиғатты шығармашылық бастама ретінде түсініктемелеуі француз табиғаттанушысының табиғат пен болжам көріністі жақындастыратыны жөнінде тұжырым жасауға негіз бермейді. Оның мағынасы болжам көріністің өзін жоққа шығаратынында. Ламарк табиғат пен болжам көріністі теңдестіруді неғұрлым қауіпті соқыр сенімдердің бірі ретінде қарастырады. Ламарктің бұл теңдестіруге қарсы бастаған күресінің маңыздылығы өз-өзінен үлгі аларлық. Бұл оның табиғат жөніндегі түсінігін неғұрлым толық түрінде көрсетуге мүмкіндік беріп қана қоймай, француз табиғаттанушысының пантеизмге, гилогоизм мен панпсихизмге көзқарасын айқындауға мүмкіндік береді.

Ламарк пантеизмді идеалистік немесе материалистік формаға ие болғанына қарамастан жоққа шығарады. Пантеизмнің материалистік формасына теріс көзқарас үшін негізді Ламарк оның гилозоизммен байланыстарынан қарастырады. Француз табиғаттанушысының гилозоизмге теріс көзқарасының негізгі себебі оның бұл пікірлер жүйесін тірінің пайда болуының бірден-бір факторы ретінде табиғаттың маңызын төмендететін өзіндік форма ретінде қарастыратындығында. Тіршіліктің пайда болу мәселесін ұсына отырып, Ламарктің антигилозоизмі өмірді ғылыми зерттеу нысанына айналдырды және биологияны шынайы ғылым дәрежесіне дейін көтеру үшін аса маңызды шарттардың бірі болып табылды. "Зоология философиясы"авторының гилозоизмге қарсы күресінің тарихи маңызы айтылғанмен шектелмейді. Ол егер айтылғанға ламарктік антигилозоизмнің Канттың космогониялық болжамында баяндалған тірі заттар жөніндегі түсініктерге қарсы тұратыны туралы тұжырымды қосқан жағдайда сарқылмаған болар еді. Ол өзінің толық көлемінде егер табиғат туғызған құбылыс ретінде тіршілік жөніндегі өзінің түсініктерімен Ламарк идеологиялық және діни идеология қазған тірілер мен жансыздардың арасындағы жасанды шыңырауды жойған немесе тым болмағанда жоюға негіз қалаған жағдайда айқындалады.

Ламарктің антигилозизмімен байланысты оның панпсихизмге деген теріс көзқарасы да айқындалады. Оның орын алуына панпсихизмнің француз табиғаттанушысының жаратылыстану пікірлеріне қайшы келуі ғана емес, оның панпсихизмнің философиялық тұжырымдарына қарама-қарсы жүруі де жағдай жасады.

Ламарктің панпсихизмге көзқарасының бұл жағы оның пікірлерін Дж. Локктың осыған сай пікірлерімен салыстырғанда айқын көрініс береді.

Ойлай алмайтын-ойлайтынның себебі болуы мүмкін емес дейтін Локктық ережеге Ламарк ойлай алмайтын-ойлайтынның бірден-бір себебі деген тезисті қарсы қояды. Диссертацияда Ламарктің тіршілікті табиғаттың туындысы ретінде түсіндіруі мен оның панпсихизмге деген көзқарасы өте маңызды болмаса да, жеке емес, дүниетанымдық бағыттағы мәселелердің маңызына ие болатыны бекітіледі. Атап өтілген жағдай бұл екі мәселенің соңғысын қарастыру кезінде бірден көзге түседі. Ламарк панпсихизм мәселесін шеше отырып, табиғат пен жазмыштың қатынасы жөніндегі басқа, неғұрлым маңызды мәселені шешуді анықтады немесе тым болмағанда оның негізін белгіледі.

Ламаркке табиғат пен жазмыштың қатынасы себеп-салдарлық болып көрінуі мүмкін, өйткені ол табиғатты жазмыштың туындысы ретінде, өзінің өмір сүруінде жоғарғы ерікке тәуелді бастама ретінде жиі еске салып отырады. Жақынырақ қарастырған жағдайда табиғат пен жазмыштың арасындағы байланыстардың соншалықты мәнді емес екендігі, себеп-салдарлық, қажеттілік ретінде анықтала алмайтыны белгілі болады. Айтылғанға байланысты диссертацияда екі мәселе қарастырылады. Олардың біріншісінің мәні мынадай салдар қандай да бір дәрежеде өз себебінің белгілері мен қабілеттіліктерін қалпына келтіре ме немесе ондай қалпына келтіру болмай ма. Екіншісі осы мәселе бойынша деизмге тән пікірлерге Ламарктің жазмыш жөніндегі түсініктерінің қатынасына қатысты. Нақтыланып, дәлденген түрінде екінші мәселе былай баяндалады: деизм өкілдерінің пікірлері бойынша жазмыштың езінде белгілі бір дәрежеде мәнді болып табылатын оған тән белгілер мен қабілеттіліктер бір-бірімен байланысқан ба немесе ондай байланыс жоқ па. Бірінші мәселені қарастыру нәтижесінде Ламарктің пікірі бойынша табиғат жазмыш қабілеттіліктерінің біреуін ғана - бәрінен де қуаттылықты өте әлсіз түрде қалпына келтіретіні, оның қалған белгілері мен қабілеттіліктерін жаңғырта алмайтыны анықталады.

Ламарк табиғатты бәрінен де құдіретті ретінде емес, тек құдіретті, өз құдіреттілігінде шектелген, тәуелді бастама ретінде сипаттайды. Нақтыланған түрдегі екінші мәселеге жауапқа байланысты диссертацияда деизмнің жазмышты белгілері мен қабілеттіліктері бір-бірімен байланыспаған фактор ретінде суреттейтін түсініктерді қабылдай алмайтыны атап көрсетіледі. Ламарктің пікірі бойынша жазмыштың бәрінен құдіреттілігімен зерделілік белгісі байланыстырылады. Бұл байланыс зерделіліктің, еріктің жазмыштың құдіреттілігінің негізі болып табылатынынан құралады.

Сондықтан жазмыштың бәрінен құдіреттілік сияқты белгісін жаңғырта отырып, табиғат қалпына келтірілетіннің белгісімен байланысты белгіні жаңғыртуға тиіс деп тұжырымдау ақылға сияды. Бұл Ламаркта жоқ. Француз табиғаттанушысы бәрінен құдіреттілік пен зерделіліктің арасындағы байланысты жазмыш белгілері ретінде үзеді. Ол бұл үзумен табиғат құдіреттілігінің қайнар көзін жазмыштан емес, оның өзінен қарастыру жөніндегі ойға итермелейді.

Ламарктің сөзі бойынша жоғарғы ерік идеясы "фактіні білу" болып табылмаса да, ол адамның жазмыш жөнінде оңды білімді жанама жолмен ала алатыны жөнінде ұйғарым жасады. Оған бұл білім өте шектеулі болып көрінеді. Ол жазмыштың тек екі белгісін: оның зерделілігі формасының бейнесі ретінде бәрінен құдіреттілік пен тіршілік етуін білуге әкеледі. Бұл екі белгіден бәрінен құдіреттілік белгісі неғұрлым маңызды. Ламарктің түсініктері бойынша тіршілік ету белгісі екінші қатарға шегінеді және онсыз жазмышты бәрінен құдіретті ретінде ойға алу мүмкін болмайтын шарт маңызына ие болады. Жоғарғы ерікке шексіз толып жатқан ең әртүрлі белгілер берілген сол уақытта тараған пікірлермен салыстырғанда Ламарктің жазмыш жөніндегі түсініктерінің жұтаңдығы француз табиғаттанушысының жазмышқа таңып жазған белгілердің санымен ғана білдірілмейді. Ол аса маңызды - бәрінен құдіреттілікті елестік жорамалданатын ретінде көрсеткенде байқалады, өйткені жазмыштың барлық белгілері мен қабілеттіліктерінің шарты болып табылатын тіршілік ету белгісін Ламарк жорамалданатын ретінде қарастырады. "Зоология философиясында" Ламарк оның ақылын қанағаттандырмайтын табиғаттың мәңгілігі жөніндегі идеямен байланысты "табиғатты жаратқан және оны дәл қазіргісіндей жасаған жоғарғы құдіреттіліктің... тіршілік етуін ұсынғысы келетінін көрсетеді. Белгілер мен қабілеттіліктердің жорамалданатыны олардың иелерінің объективтік тіршілік етуінің жорамалданатынымен тең мағыналы. Жазмыш жөнінде гипотезаға, жорамалдауға жүгіне отырып Ламарк көздеген мақсат оның өз замандасы Руссо тәрізді "себептердің шексіз тізбегі" жөніндегі түсініктің негізсіз екендігін түсінгендігінен құралады. Ламарк ойдың одан кейінгі қозғалысы үшін бастапқы нүктеге, оның түсініктеріне логикалық жағынан аяқталғандық беретін нүктеге мұқтаждықты сезінді.

Адамның жазмыш жөніндегі шындық білімге ешқашан қол жеткізе алмайтынын растай отырып Ламарк бір уақытта өзінің теориялық құрылымдарының бастапқы нүктесі ретінде жоғарғы ерік жөніндегі идеялардың ақиқаттығына көз жеткізу мүмкіндігін жоққа шығарды. Осы тектес мүмкіндікті жоққа шығара отырып Ламарк оның жалған екендігін де, әртүрлі дәрежеде мүмкін екендігін де растай алмады. Сондықтан онда бұл мәселеге қатысты пікірлер (егер де адамның жоғарғы ерік жөніндегі ойы ортақ қабылданған ақиқат ретінде мойындалатыны жөніндегі мәлімдемесін есептемесек) жоқ... Диссертациядан орын алған жазмыш жөнінде мәндінің (табиғат, ғалам, материя, қозғалыс) жасампазы, табиғат бағынатын заңдардың қайнар көзі ретінде оның дүниетанымын анықтау үшін негіз ретінде Ламарктің пікірлерін қайта бағалауға жол бермеу жөніндегі тұжырым дамыған долбарларға жағдай жасайды. Ламаркті деизм лагеріне жатқызу мен оның дүниетанымын деистік ретінде түсініктемелеу осы пікірлерді қайта бағалауда тыныштық тапқан. Бұл тұжырымның әділдігі деизмдегі жазмыштың объективті тіршілік ететіні жөніндегі ереже орын алған жермен расталады. Өз формаларының барлық ала-құлалық жағдайында деизм осы ережеден орын тапқан. Руссо мен Локк үшін, Ньютон мен Вольтер үшін жазмыштың объективтік тіршілік ету белгісі титтей де күдік тудырмайды. Олар табиғаттың жоғарғы ерікке толық тәуелділігі жөніндегі деизм үшін мәнді басқа тезисті де қабылдайды. Ламарктегі істің жағдайы басқаша. Жазмыштың туындысы ретінде табиғат жөніндегі тұжырымдармен қатар онда табиғаттың объективтілігі жөніндегі ғана емес, оның жазмыштан салыстырмалы түрдегі тәуелсіздігі жөніндегі оларға қайшылық тудыратын ережелер де бұзып-жарып өтеді.

Ньютон мен Вольтерден өзгешелігі Ламарк табиғатты орасан механизм ретінде қарастырып, оның іс-әрекетіндегі ауытқушылықтардың, "үзілістердің" мүмкіндігін мойындайды. Ол табиғат механизміне сыртқы жағдайлар көрсететін әсерлердің орасан маңыздылығын есепке алады. Ламарктің табиғаттың іс-әрекетіндегі үзілістерді мойындауы табиғаттың жазмышқа қолайлы болатындай "жұмыс" істемейтіні, оның Ньютон мен Вольтердің Құдайға "әрқашан бағынатыны" жөніндегі тұжырымындағыдай үйлесімді, соншалық соқыр әрекет етпейтіні жөнінде тұжырым жасауға мүмкіндік береді. Бұған қоса ол табиғаттың тек жазмыштың заңдарымен ғана емес, өз заңдарымен де реттелетінін ұйғаруға негіз береді. Ламарк бекіткен табиғаттың жазмыштан салыстырмалы тәуелсіздігі Ламаркті өзінің пікірлерімен табиғат жөнінде сол кезде орнығып қалған түсініктердің механикалық, метафизикалық сипатын әлсіреткен және оның құбылыстарын жаңаша түсіндірудің басталуын білдірген ойшыл табиғаттанушы ретінде қарастыруға негіз береді.

Табиғатты орасан тетік ретінде түсіндіру оның іс-әрекеті жөніндегі ғана емес, оны жүзеге асыратын құралдар жөніндегі түсінікті де талап етеді. Сондықтан табиғат материяға қатысты өзінің құдіреттілігін көмегі арқылы жүзеге асыратын құралдар мәселесі Ламарктің табиғат жөнінде түсінігінің құрамдас элементі болып табылады. Диссертацияда табиғат құралдарының мәселесі "Зоология философиясының" авторы үшін ұстанымдық, дүниетанымдық маңызға ие болғаны тиянақталады.

Тірі дененің керемет қасиеттерін түсіндіру үшін табиғаттан тыс факторға назар аударудың барлық мүмкіндігін есептен шығару реакционерлердің ғылымнан алған фактісі ретінде жазмыштың табиғат істеріне тікелей араласатынын түсіндірмек болуы, тірі нәрсенің керемет қасиеттерін түсіндіре алатын табиғи механизмнің табиғат құралдарын талдау жолымен анықтау - Ламаркті табиғат құралдары мәселесін қарастыруға оятқан негізгі себептер осындай. Ол табиғат құралдарын қозғалыста, кеңістікте, уақытта, сыртқы жағдайларда, органдардың жаттығулар жөне жаттығулар жасамайтын заңында және ие болған ізгі белгілерді мұралау заңында қарастырады. Ламарк көрсеткен әралуан құралдар бір жалпы ерекшелікпен ерекшеленеді: олар табиғи және біртұтас физикалық құралдар сапасындағы мазмұнында адам зердесінен тыс мистикалық ештеңе де жоқ. Ламарктің ұйғаруы бойынша атап көрсетілген құралдар "біз көріп отырған нәтижелердің бәріне" жеткізу үшін толығынан жеткілікті. Түр құрылымның табиғи механизмі жүзеге асырылатын құралдар жөніндегі Ламарк түсініктерінің жеткіліксіздігі көзге көрініп түр. Алайда, олардың артындағы белгілі маңызды жоққа шығаруға болмайды: оларда бұл механизмнің құрамдас элементтерін ашып көрсету әрекеті бейнеленген.

Ламарктің табиғат іс-әрекетінің формасы жөніндегі мәселеге көңіл аударуы да осындай себептермен түсіндіріледі. Табиғаттың іс-әрекет формасының мәселесі Ламаркқа өте маңызды болып көрінеді, оны талқылау мен шешуді табиғатты зерттеп жүруге тиісті "үш бағыттың" бірі деп есептеді. Табиғаттың эволюциялық қызметі енетін форманы Ламарк "неғұрлым қарапайымнан неғұрлым күрделіге" қарай біртіндеп қозғалу ретінде қарастырады.

Диссертацияда Ламарктің лейбництік сатылық ұстанымның сенімді жақтастарының біріне айналғаны атап өтіледі, осы ұстаныммен долбарлай отырып француз табиғаттанушысы ІП.Боннэге тән сатылықты абсолюттендіру өзіне жат екенін мәлімдеп, секіріске үзілді-кесілді қарсы болады. Ламарктің табиғат қызметінің формасы ретінде сатылық жөніндегі түсініктерінің көпке үлгілілігі сонда, олар табиғат құбылыстарын түсіндіру үшін діни идеология ұсынып, табиғаттанушылар тұтқынында болған механизм ретіндегі кереметті алып тастайды. Бұл теріске шығарудың маңызы кереметтің тіршілікке байланысты құбылыстар саласынан гөрі неғұрлым берік орныққан табиғат құбылыстары саласынан қуылғанымен неғұрлым атап өтілуге тиіс.

Бұл қуылу Ламарктің тек қана табиғаттанушыларды ғана толғандырмайтын органикалық ақылға сыйымдылық жөніндегі мәселе бойынша түсініктерінде қатқыл көрініске ие болады. Табиғатта адамға "алдын ала қойылған мақсаттарға" жауап бере алатын тәрізді болып көрінгеннің бәрі, Ламарк бойынша, ол тірі денені қоршаған сыртқы жағдайлар деп түсінген қажеттіліктің табиғатта үстемдік етуінің көрінісінен басқа ештеңе де емес. Ламарктің органикалық ақылға сыйымдылықты материалистік тұрғыдан түсіндіруінің маңыздылығы оның "білімдік ұмтылыс" жөніндегі түсініктің идеалистік қабатын тазартуымен ғана емес, бұл түсінік өзінің ұтымды түсіндіруінде "табиғаттың өзінің құдіретті бастамасын" білдіретіндігінде де еді. Бұл түсіндіру Ламарктің органикалық ақылға сыйымдылық мәселесін ұтымдылық негізге қоюының көрсеткіші ретінде де маңызды. Бұл мәселені шешуді табиғи факторлар саласына аудара отырып ол көрсетілген факторлардың (климат, мекендеу ортасы, өзін-өзі сақтау мен тіршілік ету құралдары т.б.) тірі дене құрылымы мен олар атқаратын қызметтердің ақылға сыйымдылығына жағдай жасайтыны жөнінде қате ұйғарым жасайды. Органикалық ақылға сыйымдылық мәселесін Ламарктің шеше алмауы француз табиғаттанушысы болған жағдайдың күрделілігімен ғана түсіндірілмейді. Бұл мәселені қарастыра отырып ол жаратылыстану үшін мақсатты түсінудің шектен тыс екендігі жөніндегі философиялық идеализм тұжырымдарымен, органикалық ақылға сыйымдылық мәселесін алып тастаған гилозоизммен және бұл мәселе бойынша XVII-XVIII ғасырлардағы материалистік ойдың өкілдері арасында (Готланд пен Гольбах) бірыңғай көзқарастың болмауымен және Ч.Дарвин атап көрсеткен діни идеологияның табиғаттанушылардың санасына әсер етуімен соқтығысты. Бұл мәселеде француз табиғаттанушысының ойлау бейнесіне субъектінің белсенділігі идеясының жат болған жағдайы маңызды рөл атқарды.

Диссертацияда Ламарктің деистік пікірлерінің негізгі себептері айқындалады. Бұл мәселеде екі жағдай шешуші рөл атқарды. Олардың біреуі Ламарктің ойлау бейнесінің ерекшеліктерінен көрінеді. Себептілік байланыстарды механикалық түсініктемелеу

- жағдайларды түсіну үшін Ламаркті деистік пікірлерге оятқан ойлау бейнесі ерекшеліктерінің бірі ерекше маңызға ие болады. Ламарктің себепті механикалық түсіндіруді абсолюттендіруі жағымсыз жағымен: Ламарктің "ақымақтық шексіздіктен" құтылуға, біртұтас жүйе құру кезінде негізі көрсетілуі мүмкін болмайтын жағдайға дейін жетуге ұмтылуы да назарға алынуға тиіс. Ламарк ойлауының басқа бір ерекшелігі: оның оңды білімдердің бірден-бір қайнар көзі ретінде бақылау жолымен алынған фактілерге бейімділігі, бақылаудың нәтижесінде алынған білімді абсолюттендіруі.

Қозғалыстың материяға тән тұрақты қасиет екендігін тұжырымдалған физикалық түсініктерге Ламарктің теріс көзқарасы бұл абсолюттендірудің маңызы аз емес көріністерінің бірі. Осы жағдаймен жоғарыда еске алынған философиялық және жаратылыстың ғылыми қайшылығын - материя мен қозғалыстың өзара қатынасы жөніндегі мәселе бойынша материалды игерудегі Ламарктің ғана дәрменсіздігі түсіндірілмейді. Француз табиғаттанушысы жоғарғы ерік үшін орын табылмаған дүние жүйесін ұсынған Лапластың космогониялық болжамы сияқты өз заманындағы астрономияның табыстарына тиісті көңіл аудармады.

Ламарктің деистік пікірлерін қалыптастырған екі жағдайдың екіншісі физикалық білімнің табиғаттың жоғарғы жасампазы жөнінде, табиғаттан тыс нәрсенің қозғалыстың қайнар көзі ретіндегі тезиске нұқсан келтіретін идеялар жағына шұғыл қозғалыс жасауға әкелді, бұл Ламарктен кейін болып өтті. Энергияның сақталу және айналу заңын ашқан Р. Майер өзі дамытқан теорияның "табиғат жөніндегі ілімнен Грекия құдайларынан қалғандардың барлығын қуып шығатынын" көрсетті.

С.Карно, М.Фарадей, Дж.Джоуль мен Р.Майерлердің есімдерімен байланысты жаңа физикалық идеялардың жалпы философиялық мағынасын неғұрлым толық түрінде Энгельс білдіріп, олардың "табиғаттан тыс жасампаз жөніндегі соңғы еске алуды" жойғанын атап өтті. Енді Ламарктің не ғаламның тағайындалуын, не құрылғысын, не ұзақтығын, не шығу тегін білмеген және оны тану мүмкіндігі болмаған, оның тіршілік етуін "барлық заттардың жоғарғы жасампазы еркінің өнімі ретінде" қарастырған игі зерделі адам жөніндегі Ламарк мәлімдемесінің мағынасы түсінікті болады. Ғаламның жаратылғаны жөніндегі ережені қабылдай отырып, Ламарк өзін сол уақыттағы ғылым шешуі үшін қажетті, жеткілікті деректер жоқ болған мәселені шешуге күш-жігер жұмсаудан босатты. "Игі зерделі адам" ретінде "Зоология философиясының" авторы өзінің замандастары - француз материалистерінен көп артта қалып қойды. Алайда Ламарктің деистік пікірлері оның дүниетанымын материализмнің деистік формасы ретінде анықтау үшін сөзсіз негіз ретінде олардың маңызын құнсыздандыратын тұжырымдармен қатар жүреді.

Понятие природы в эфолюционном учении Ж.Б.Ламарка.

Алма-Ата: "Казахстан ", 1965. С. 9-25.

ДҮНИЕНІҢ ҒЫЛЫМИ КӨРІНІСІ - БІЛІМ ИНТЕГРАЦИЯСЫНЫҢ ЖОҒАРҒЫ ФОРМАСЫ

Қасым РАХМАТУЛЛИН

...Ғылымдағы интегративтік үдерістердің өз тарихы бар. Өте ежелгі заманда-ақ, өзі пайда болған алғашқы күндерден бастап ғылым эмпирикалық білімдерді жалпылаумен, оларды белгілі бір жүйеге келтірумен, яғни интеграция мен синтездің ең қарапайым формаларымен байланысты болды. Ғылымның бұдан кейінгі, әсіресе ескі түсініктердің революциялық жолмен сынуы және оларды сапасы жағынан жаңалармен ауыстырған кезеңде дамуы білімнің тұрақты түрде интеграцияға қарай жүруімен сипатталады.

Жинақталған білімнің белгілі бір синтезінсіз ғылымның Н.Коперниктің гелиоцентристік дүниетанымына, И.Ньютонның физикасына (өзінің алыптардың иықтарында тұрғандығын айтуды ұнатқан), И.Дарвиннің биологиясына, Д.И.Менделеевтің химиясына, И.П.Павловтың физиологиясына, қазіргі заманғы кванттық механика мен астрономия мен космонавтикадағы жетістіктерге жетпеген болар еді. Сондықтан марксизм-ленинизм классиктері, өткен уақыттағы ғылымдар бұл интеграциялық үдерістердің мәні мен сипатын, олардың бағыты мен формасын зерттеді.

Білімнің интеграциясы мен жіктелуі барлық дәуірлерде қоғамдық еңбек бөлінісімен, өмірдің (бәрінен бұрын материалдық өндірістің) ғылым алдына қойған нақты жаңа міндеттермен анықталды. Ежелгі заманда барлығын қамтыған бірден-бірден ғылым философия болды. К.Маркс пен Ф.Энгельс бойынша жыл мезгілдерін анықтаудың, күнтізбені жасаудың қажеттігі танымның ерекше саласы - астрономияның пайда болуына, оның философиядан бөлінуіне әкеп соқты. Ал жер аудандарын өлшеу, көлемді, әртүрлі материалдардың санын анықтау қажеттігі - жеке ғылым түрінде - математиканың пайда болуына әкелді. Осылайша біртіндеп ғылымның жіктелу, оның неғұрлым арнайы салаларға топтану үдерісі жүрді. Бұл тенденция Ф.Энгельстің сөзі бойынша ғылым қолда бар нақты материалды жинақтаған эмпирикалық күйде қалып қойған XIX ғасырдың ортасына дейін үстемдік етті. Ол өз дамуының теориялық кезеңіне өте бастаған кезде анықтаушы жақ интеграция болды. Бұл жағдайда ғылымның жіктелуі - бұл танымдағы неғұрлым тар арнайы салалардың пайда болу үдерісі ғана емес, ғылым интеграциясының қажетті шарты болғанын атап өту қажет. Іс жүзінде арнайы ғылымдар шеңберінде нақтыланып және дамыған білімдердің синтезі жөнінде айтуға болады.

...Қазіргі заманғы FTP шеңберінде ғылым дамуының ерекшеліктеріне қарай ғылыми білім интеграциясы аса маңызды объективтік заңдылыққа айналып, үлкен маңызға ие болады. Біз мұнда ғылым интеграциясы мәселелеріне талдау жасаумен шектелеміз, бірақ та интегративтік үдерістер қазіргі кезде өмірдің барлық салаларын қамтып, объективтік дүниенің, оның танымының, адамның іс-тәжірибелік қызметі мен мәдениетінің ерекше құбылысына айналды. Ғылыми танымның бүкіл тарихында орын алған және FTP жағдайларында күшейе түскен интегративтік үдерістердің объективтік және субъективтік негіздері бар, олар белгілі бір түрде детерминденген.

Ғылыми білімнің диалектикалық бірлігінің неғұрлым терең объективтік негізі дүниенің материалдық бірлігімен қорытындыланады. Сан алуан дүниенің бірлігі ұстанымы ежелгі заман философиясынан да орын алған. Егер идеализм санадан дүниенің бірлігін шығарып тастаса, материализм оны материямен байланыстырды. Энгельс бұл мәселені Дюрингтің идеалистік тұрғыдан шешуін сынай отырып, әйгілі ережені қорытты: "Дүниенің бірлігі оның болмысында емес, оның материялылығында".

Бізге материалистік диалектиканың негізгі ұстанымдарының бірі мынадай келесі бес нақты субұстанымнан көрініс табады. Бәрінен бұрын бұл Энгельс атап өткен материялылық ұстанымы: дүниеде оның нақты көріністеріндегі материядан басқа ештеңе жоқ. Екіншіден, генетикалық ұстаным (жоқ нәрседен ештеңе пайда болмайды, бардан жоқ болмайды, материя мен оның қозғалысы жаратылмаған және жойылмайды). Үшіншіден, атрибуттық ұстаным (материя мен оның атрибуттары - қозғалыс, кеңістік, уақыт, бейнелеу - бір-бірімен ажырамас байланыста). Төртіншіден, заңдылық ұстанымы (объективтік дүниеде бірыңғай жалпыға ортақ заңдардың болуы). Және ең соңында білім бірлігінің ұстанымы (объективті бірыңғай дүние танымда да бірлікте бейнеленуге тиіс). Егер алғашқы төрт ұстаным дүние бірлігін оның объективтік болмысында ашып көрсететін онтологиялық ұстанымдар болса, ойлау мен болмысты теңдестірген бесінші ұстаным -гносеологиялық, теориялық-танымдық ұстаным. Осылайша дүние бірлігі білім бірлігінің тек объективтік негізі болып қана табылмайды, өзіне соңғысын өзінің ажырамас сәті ретінде қосып алады. Материалистік диалектиканың басқа бір аса маңызды ұстанымы -жалпыға ортақ өзара байланыс ұстанымы да білім бірлігінің объективтік негізі ретінде әрекет етеді. Дүние оқшауланған заттар мен құбылыстардың ретсіз шоғырлануы емес, тірі және жансыз табиғат арасында ажырамас өзара байланыс пен өзара бір-біріне өтуі бар, қоғамдық өмір өзінің материалдық, табиғи негізімен, жердегі өмір - ғарыштық ортамен тығыз байланысқан бірыңғай бүтін нәрсе болып табылады. Бұл кезде біздің дүние, оның әртүрлі салалары жөніндегі біліміміздің де сондай жалпыға ортақ байланысқа ие болуы керек, басқаша болғанда олар шындыққа сәйкес болмас еді.

...Ғылым интеграциясының теориялық негіздерін жасай отырып, марксизм-ленинизм классиктері ғылым синтезінің әлеуметтік-экономикалық алғышарттарына көңіл аударды. Социализм дамуының қазіргі заманғы кезеңінде ғылымдар интеграциясы интеграциялық тенденциясы, барлық салаларының өзара байланысы бар қоғамдық өндірістің міндеттерімен анықталады. Мысалы, СЭВ (ЭӨКК) мүшелері жасаған социалистік экономикалық интеграция бағдарламасы тек материалдық өндіріс ғана емес, рухани өмір мен ғылым мәселелерің да шешуді қарастырады. Осылайша материя қозғалысының әлеуметтік, жоғарғы формасы, адамның пәндік қызметі де ғылымдардың бірлікке ұмтылуының объективтік негізі болып табылады.

Ғылым интеграциясының объективтік негіздерімен қатар субъективтік негіздер деп атауға болатын факторлары да өмір сүреді. Олар ойлау үдерісінің, оның ішінде ғылымның өзіндегі ішкі логикамен байланысты.

Біздің ойлауымыздың талдаушылықпен қатар жинақтаушылық қабілеті де бар. Талдау мен жинақтау тек диалектикалық бірлікте шындықты барабар бейнелеу мүмкіндігін береді, өйткені таным пәнін бөліктерге жіктеу мен оларды егжей-тегжей зерттеу нақты білімдерді синтездеумен, оның біртұтастық мәнділігімен аяқталуға тиіс. Сондықтан таным әрқашан синтезге ұмтылады.

Пуанкаренің пікірінше ғылым "синтез бен қарапайымдылыққа, алынған ғылыми білімдердің бірігуіне ұмтылады" . Интеграцияның субъективтік негізі сондай-ақ "синтез құралдарын іздестіру мен қажеттігін сезіну, ғалымдардың қазіргі заманғы дамуының интегративтік тенденцияларын терең түсінуі" болып табылады.

Қазіргі заманғы ғылымдағы интегративтік үдерістер бірнеше негізгі бағыттарда жүреді . Біздің көзқарас бойынша оған мыналарды: 1) бір ғылымның идеялары мен түсініктерін танымның басқа салаларына көшіруді (мысалы, барлық ғылымдарға дерлік өтіп, олардан геоцентризмнің қалдық элементтерін қуып шыққан ғарыштық "әуендермен" ғылымның ғарыштану үдерісі өтіп жатыр); 2) бір салалардағы танымдық әдістердің басқаларына өтуін (қазіргі заманғы ғылымның математикалану үдерісі) ; 3) ғылымдар арасындағы "ұштасуларда" зерттеудің неғұрлым болашағы зор салаларының пайда болуын (мысалы, биология, астрофизика, кибернетика, физикалық химия т.б.), пәнаралық кешендік мәселелер мен бағыттарды; 4) жаратылыстану, қоғамдық және техникалық ғылымдардың арасындағы өзара байланыстың күшеюін; 5) бір ғылымдардың категориялық аппаратының басқаларына өтуін, ғылым, оның логикасының тілдік құралдарын бірегейлеуді, мұнда қолданылуының өте кең саласы бар жалпы ғылыми түсініктер ерекше рол атқарады (ақпарат, үлгі, құрылым, жүйе, элемент, функция т.б.) ; 6) философия мен табиғат, қоғам мен техника жөніндегі нақты ғылымдардың өзара байланысының күшейе бастауын, диалектикалық-материалистік философияның эвристикалық және әдіснамалық рөлінің өсуі оның интегративтік рөлінің артуын жатқызуға болады.

Интегративтік үдерістердің негізгі бағыттарына сондай-ақ ғылыми қызметтің ұжымдасуы мен интернационалдануын да жатқызуға болады. Ол сондай-ақ қазіргі заманғы ғылымның алдында тұрған мәселелердің сипатымен, олардың күрделілігімен байланысты. Бұдан әрі, ғылым өзінің кумулятивті сипатына сай әрқашан идеялар мен ғалымдар ұрпақтарының жалғастылығы жағдайларында ғана дами алды. Қазіргі заманғы жаратылыстануда, жеке алып қарағанда физикада бұл сәйкестілік ұстанымы (ескі және жаңа теориялардың байланысының формасы ретінде) деп аталады. Бұл жерде әртүрлі теориялардың арасында "көпірлердің" орнатылуын, ал кейде олардың негізгі түсініктерді сақтай отырып, ұштасып кетуін көруге болады. Осылайша қазіргі заманғы ғылымдағы интегративтік үдерістер көп жақты және көп қырлы болып табылады. Бұл тек олардың негізгі бағыттарынан ғана емес, оларда негізгі формалардың бар екендігінен де көрінеді. Және біздің көзқарас бойынша, әдебиетте кейде оларды теңдестіруге ешқандай да жол беруге болмайды.

...Сонымен абстракциялар - түсініктер - заңдар - дүниенің ғылыми бейнесін (ДҒБ) адамның сыртқы дүниені бейнелеуінің негізгі жалпылаушы формалары ретінде қарастыруға болады. Біздер ғылым интеграциясының формасын мынадай иерархия түрінде беруге болады деп есептейміз: мәселе - идея - ұстаным - түсінік - заң - теория -метатеория - дүниенің ғылыми (жергілікті, аймақтық) бейнесі - және бірыңғай жалпы ДҒБ.

Шын мәнінде ғылыми мәселе әрқашан да жинақталған ғылыми түсініктердің белгілі бір синтезінің негізінде туындайды. "Идея бірыңғай негізден шыға отырып пәндік саланы (тұтас) танып білу қажеттігінен пайда болады... Идея шашыраңқы фактілерді бірыңғай тұтасқа, жүйеге біріктіретін танымның одан арғы қозғалысын қамтамасыз ететін бастама болып табылады" . Ұстаным білім интеграциясының неғұрлым жоғарғы формасы ретінде біртұтастықты жаңғыртудың, дамудағы дүние байланыстарының одан арғы тенденцияларын іздестірудің логикалық формасы болып табылады. Түсінік - бұл заттардың, құбылыстардың олардың жалпы белгілерін тіркеудің жалпылама көрінісі болып табылатын - ой (В.И. Ленин бойынша - адам миының жоғарғы өнімі). Заң дүниенің синтетикалық бейнеленуінің бұдан да неғұрлым жоғарғы сатысы ретінде әрекет етеді, өйткені ол құбылыстар арасындағы қажетті, мәнді, орнықты және қайталанатын қатынастардың бейнесі. Теория - тиісті саладағы шындықтың заңдылықтары жөнінде біртұтас түсінік беретін ғылыми білімді ұйымдастыру синтезінің заңға қарағанда неғұрлым жоғары формасы, ол белгілі бір идеялар, ұстанымдар, түсініктер мен заңдардың негізінде қалыптасады. Материя жөнінде айтсақ, ол нақты теорияларды жалпылау мен талқылау негізінде пайда болып, дамиды, ғылыми білім интеграциясының теориямен салыстырғанда неғұрлым жоғары формасы болып табылады.

Осы уақытқа дейін өмір сүрген ДҒБ-ның тарихи формалары жаратылыстанушылық, көбінесе дүниенің физикалық бейнелері болды. Олардың қалыптасуын көптеген аса көрнекті ғалымдар ғылымның соңғы мақсаты ретінде қарастырды. Кванттық болжамның авторы М. Планк былай деп жазды: "Табиғатты зерттеу өмір сүрген ежелгі заманнан бастап ол мұрат ретінде соңғы жоғарғы міндетті: әралуан физикалық құбылыстарды біріңғай жүйеге біріктіруді мақсат етті".

Сонымен, дүниенің физикалық бейнесі (ДФБ) - бұл мұрат, танымның жоғарғы міндеті, және ол білімді біріктірумен, синтезбен шешіледі. Оның үстіне қазіргі уақытқа дейін дүниенің жаратылыстанушылық бейнесі ғылым интеграциясының жоғарғы формасы ретінде қалып қойды. Бірақ ол бәрібір де дүниенің біріңғай жалпы бейнесі болып табылмайды, өйткені ДФБ-ға әлеуметтік білімдер мен адамның кешенді мәселесі жөнінде айтпағанның өзінде іргелі биологиялық білімдер де қосылмаған. Ал мұның бәрінсіз дүние бейнесі толық болмайды, өйткені бұл жағдайда "дүние" түсінігінен оның анықтаушы, аса маңызды элементтері шығып қалады. Сондықтан білім интеграциясының жоғарғы формасы ретінде тек жалпыға ортақ біріңғай ДҒБ әрекет етеді.

Осылайша, ДФБ немесе кеңірек - дүниенің жаратылыстанушылық бейнесі - жоғарғы сатысы ДҒБ болып табылатын ғылым интеграциясы формаларының иерархиясындағы (соңғысының алдындағы болса да) тек бір саты ғана. Дүниенің жергілікті немесе аймақтық бейнелеріне қатысты айтсақ (астрономиялық, биологиялық т.б.), онда олардың дербес өмір сүруі үшін жеткілікті дерлік негіз бар. ДФБ дүниенің жеке ғылыми бейнесі ретінде көрінгенімен, ол жалпыға ортақ әдіснамалық және жеткілікті жалпы, бірқатар жағдайларда жалпыға ортақ физикалық ұстанымдар негізінде құрылады.

ДҒБ мәселесі тек соңғы уақытта ғана қызу зерттеле бастады. Сондықтан оның көптеген қырлары әлі де зерттелмеген немесе олар жөнінде жеткілікті орныққан ортақ қабылданған көзқарастар жоқ. Осы уақытқа дейін ғылым интеграциясы түсінігінің өзінен бастап бірқатар негізгі түсініктер даулы болып қалып отыр.

Ғылым дамуының бұл заңдылығы жөнінде айта отырып, көптеген зерттеушілер "ғылым интеграциясы (немесе ғылыми білімнің)", оның "кешенділігі", "жүйелілігі", "синтезі", "бірлік" түсініктерін пайдаланады. Кейбір жағдайларда, біздің көзқарас бойынша мағынасы жағынан жақын бір қатардағы түсініктер теңдестірілген ретінде бірдей қарастырылмайды. ДҒБ түсінігінің өзі, оның дүниеге көзқарас, дүниеге ғылыми көзқарас, ғылыми философия, ғылыми білімдер жүйесі т.б. түсініктермен өзара қатынасы бұдан да талас тудыратын болып қалып отыр. Біз мұнда бұл мәселе бойынша өмір сүретін көзқарастарды келтірмейміз, тек қана бұл алауыздықтардың аталған мәселенің күрделілігі жөнінде еске салатынын ескертеміз.

Қандай да бір құбылыстың, түсініктің анықтамасын қисындау - қиын міндет. Ф.Энгельс атап көрсеткендей, "анықтамалардың ғылым үшін маңызы жоқ, өйткені олар әрқашан да жеткіліксіз болып шығады. Бірден бір шындық анықтама іс мәнінің дамуы болып шығады, ал бұл болса әлі де анықтама емес" . Біз төменде бұл "іс мәнінің өзінің дамуын" көрсетуге тырысамыз, бірақ В.И.Ленин атап көрсеткендей "егер пікірсайысты жүргізуге ынталы болғанда, түсінікті дәл" анықтап алу маңызды, өйткені түсініктерді айқындап алусыз кез келген ғылыми талас ақылға сыйымсыз болады. Осыған байланысты ДҒБ мәнін біздің түсінуімізде беруге әрекеттенеміз.

Бәрінен бұрын біздің біріңғай ДҒБ-ны ғылыми білім интеграциясының жоғарғы формасы ретінде қарастыратынымызды атап көрсетеміз. Ол өз құрылымына барлық ғылыми білімдерді емес, тек іргетастық сипаты барлары мен объективтік ақиқат мәртебесіне ие болғандарын ғана қосады. Осыған қарай ақиқаттың деректері жеке, тез өзгеріп отыратын ғылыми түсініктермен салыстырғанда үлкен орнықтылығымен ерекшеленеді. Бұдан әрі ДҒБ - ғылыми білімдердің жай ғана қоспасы емес, олардың жүйеге келтірілген жиынтығы. Барлық жүйеліліктің оны "цементтейтін" элементтері: жалпыға ортақ сипаты бар идеялары, ұстанымдары болады. Бірыңғай ДҒБ-ға тек қана іргелі физикалық және жаратылыстану білімдері ғана емес, сондай-ақ адам, оның дүниедегі орны жөніндегі білім де енеді.

Жоғарыда келтірілген әдіснамалық нұсқамадан шыға отырып, біз дүниенің ғылыми бейнесін іс-әрекетте бекітіліп, өз негізінде жаңа білімдер алу мүмкіндігін беретін объективтік дүние мен адам жөніндегі іргелі ғылыми білімдердің жалпыға ортақ ұстанымдары негізінде бірыңғай жүйеге келтірілген жиынтығын түсінеміз.

Соңғы жағдай ДҒБ-ны ғылыми көрегендіктің логикалық және әдіснамалық негізі ретінде қарастыруға мүмкіндік береді, өйткені оның құрылымын құрайтын жалпыға ортақ ұстанымдары мен іргелі білімдері ғылым дамуының тенденциясын ашып көрсетеді. Шындық бейнеленуінің логикалық формасы ретінде ДҒБ-дан бүкіл құрылымның ақиқаттығына (немесе қателігіне) көз жеткізген растауға (немесе жоққа шығаруға) болатын белгілі бір салдарлар бөлініп шығуға тиіс. Осыған байланысты ДҒБ ғылым дамуының қол жеткізілген деңгейінің тек нәтижесі, синтезі ғана емес, оның одан арғы прогрессінің құралы да болып табылады. ДҒБ-ның бұл эвристикалық функциясы әдебиетте әлі де бөлек көрсетілген жоқ, солай болса да оны есепке алмай, ДҒБ мәнін барабар түсіну мүмкін емес.

ДҒБ мәселелерін, жеке алып қарағанда оның тарихи формаларының пайда болуы мен эволюциясының ерекшеліктерін зерттеу зерттеушілер тек соңғы уақытта ғана көңіл аударған оның қалыптасу мүмкіндігі жөніндегі мәселені шешуді ұйғарады. Өткен дәуірлердің ғалымдары (әсіресе ежелгі заман ғалымдары) дүниенің бірыңғай бейнесін қалыптастырудағы өз ұмтылыстарында барлық мәнді нәрсенің негізінде жатқан бірыңғай заңдардың өмір сүретініне күдік келтірмеді. Олар дүниенің бірлігі мен білімдердің жалпылылығын дәлелдеуді қажет етпейтін айқын факт ретінде қарастырды. Дүниенің бірлігі мен оның дамуының жалпы заңдарын мойындау, осыдан ол жөніндегі білімдердің бірлігін құру мүмкіндігі ғылыми танымның бастапқы алғышарттары болып шықты. Сонымен бірге дүниенің ғылыми бейнесін қалыптастыру мүмкіндігі негізделген ғылыми дәлелдеулерді де талап етеді.

Бәрінен бұрын, егер дүниенің ғылыми бейнесі шындықтың идеалды бейнесі болып табылса, онда ол бұл дүние шын, объективті түрде, яғни адам мен оның санасынан тыс және одан тәуелсіз өмір сүретін жағдайда ғана жасалуы мүмкін. Көрініп тұрғандай, бұл философияның негізгі мәселесінің бірінші жағының - ойдың болмысқа, рухтың табиғатқа қатынасы жөніндегі: материя немесе сананың қайсысы бірінші екендігінің белгілі бір шешімімен байланысты. Бұл мәселенің идеалистік шешімі ДҒБ-ның жасалу мүмкіндігін жоққа шығарады, өйткені мұнда дүние, оның пәндері мен құбылыстары тек қана сананың әртүрлі көріністері, ал сана - тек өзін-өзі бейнелейтін нәрсе ретінде қабылданады. Материалистік, әсіресе марксизм-ленинизмнің диалектикалық-материалистік философиясы бүкіл ғылым мен іс-тәжірибенің деректеріне, заттардың шындық табиғатына сай адам басында объективтік дүниенің бейнеленуінде материяны бірінші, ал сананы екінші деп есептейді және ДҒБ-ны өзінің қалыптасуы үшін шындық негіздері бар объективтік дүниенің санада бейнеленуі формаларының бірі ретінде қарастырады.

Екіншіден, ДҒБ-ның қалыптасу мүмкіндігі жөніндегі сұраққа жауап философияның негізгі мәселесінің екінші жағының қалай шешілгеніне байланысты: біз дүниені танимыз ба? Агностицизм тұрғысынан дүниенің неғұрлым терең және іргелі заңдылықтарын танумен байланысты ДҒБ-ның жасалу мүмкіндігі жөнінде әңгіме қозғаудың қажеті жоқ. Материалистік философия бұл мәселені оңды шеше отырып адам зердесінің дүние қатынастары мен ең терең қасиеттерін ашуға және осы негізде оның бірыңғай бейнесін қалыптастыруға қабілетті екендігі жөнінде тұжырым жасайды.

Үшіншіден, дүниенің бірыңғай ғылыми бейнесі дүниенің өзі объективтік жағынан бірыңғай болған жағдайда ғана жасалуы мүмкін. (Біз жоғарыда бұл мәселені қарастырған болатынбыз және дүние жөніндегі білімнің бірлігі дүниенің шындық бірлігінің нақты сәті болып табылатыны жөнінде қорытындыға келген болатынбыз).

Төртіншіден, мұнда В.И. Лениннің дүние бірлігі ұстанымын оның даму ұстанымымен қатар қоюдың, біріктірудің қажеттігі жөніндегі бір ережесінің маңызы өте зор. Статикалық, дамымайтын дүниеде бірлік болмайды. Дүние өз бірлігіне тек мәңгі даму үдерісінде ғана ие болады. Дамудағы дүние бірлікте. Нақ сондай дүние таным нысаны ретінде әрекет етіп, өзінің ғылыми бейнесін қалыптастыруға мүмкіндік береді.

Бесіншіден, "дүние" түсінігінің өзіндік мәні, оның категориялық қатаңдығы, олармен әрекет жасаудың мүмкіндігі мен қажеттігі жөніндегі мәселе өте маңызды. Бұдан әрі, дүниенің ғылыми бейнесін "біртұтастықтағы дүние", "дүние біртұтас ретінде" ғылыми таным пәні болып табылатын жағдайда ғана жасауға болады. Осы түсініктің мазмұны мен оны қолданудың дұрыстығын қарастырайық .

Марксизм-ленинизм классиктері бұл түсініктің философияның негізгі мәселесін материалистік шешудің негізіндегі материя мен сана категорияларымен өзара қатынаста екендігінен шыға отырып, "дүние" түсінігін ғылымның маңызды түсініктерінің бірі деп есептеді. Ф.Энгельс былай деп жазады: "Сыртқы дүние дегеніміз... немесе табиғат, немесе қоғам", "дүние өзін бірыңғай жүйеде, яғни байланысқан бүтін түрінде көрсетеді, бірақ бұл жүйені тану бүкіл табиғат иен тарихты тануды ұйғарады", "ойлаудың бірден-бір мазмұны дүние мен ойлаудың заңдары болып табылады" т.б. В.И.Ленин "дүние" түсінігін қандай да бір дәрежеде "болмыс", "шындық", "табиғат" категорияларына сәйкес келетін толық құқықты философиялық түсінік ретінде пайдаланады. Оның еңбектерінде мынандай ережелер жиі кездеседі: "Материалист үшін іс жүзінде сыртқы дүние берілген", "дүние дегеніміз - қозғалыстағы материя", "дүние дегеніміз - материяның заңды қозғалысы" т.б.

Бұған қоса марксизм-ленинизм классиктері ДҒБ-ның қалыптасуын толықтай мүмкін және қажет деп есептеді: олар "білімнің жеке салаларының арасын дұрыс байланысқа келтіру міндеті жойылмайтын болатыны" , "эмпирикалық жаратылыстанудың өзі жеткізген фактілердің көмегімен байланысқан бүтін түрінде табиғаттың жалпы бейнесін жеткілікті түрде жүйеленген формада беруге болатыны (курсив біздікі - К.Р.)" жөнінде жазды. Жоғарыда біз Лениннің адам танымындағы логикалық формалардың ішіндегі ең маңыздыларының бірі дүниенің ғылыми бейнесі екендігі жөніндегі сөзін келтіргенбіз.

Тар мағынасында "дүние" түсінігін (жануарлар дүниесі, адамның рухани дүниесі, капиталистік дүние т.б.) барлық жаратылыстану және қоғамдық ғылымдар қолданады және ол бұл ғылымдардың пәнін (мысалы, жануарлар дүниесі - зоологияның пәні) құрайтыны ешкімде күдік тудырмайды. Ал оны кең мағынада қолданғанда ("дүние" сөзі "болмыс", "табиғат", "объективтік шындық" түсініктеріне туыстас ретінде әрекет еткен кезде) алауыздық туады. Бір философтар бұл түсінікті айқын емес деп есептеп, одан бас тартуға шақырады, басқалары шексіз Ғалам, тұтастай алғанда материя ретінде қарастырылатын "дүние тұтас ретінде", "біртұтастықтағы дүние" ғылыми таным нысаны бола алмайды деп есептейді. Мұндай шешім бізге жоғарыда келтірілген Ф.Энгельс пен В.И.Лениннің ережелерінің аясында қабылдауға болмайтын сияқты болып көрінеді: ол ғылыми танымды барабар бейнелеуге жағдай жасамайды. Егер нысан деп пәндік - іс-тәжірибелік, оның ішінде адамның танымдық қызметі де бағытталған объективтік дүниенің көрінісін түсінсек, ал философия мен бірқатар жаратылыстану ғылымдарында (мысалы соңғы ғарыштық жүйелердің құрылымдық ұйымымен ғана емес, дүние моделі, тұтастай алғанда Ғаламмен айналысатын космологияда) "дүние" жан-жақты зерттеудің нысаны.

Ең соңында ДҒБ заңдар экстраполяциясының дұрыстығы, яғни заңдардың салыстырмалы түрде біз зерттеген пәндер мен құбылыстардың тар шеңберінде, шындықтың әлі де зерттелмеген салаларына таралу мүмкіндігі жағдайында жасалуы мүмкін Біздің көзқарасымыз бойынша ғылыми танымның бүкіл тарихы - бұл зерттелгенге, әлі де зерттелмегенде заңдардың экстраполяциялану тарихы классикалық механикадағы Ньютонның әйгілі заңдары немесе оның бүкіл әлемдік тартылыс заңы іс жүзіндегі материалдың шағын шеңберін жалпылау негізінде қорытындыланды, А.Эйнштейннің салыстырмалылық теориясы бастапқыда оз негізіне тек қана Майкельсон-Морли тәжірибесін алды. Ч.Дарвнннің эволюциялық теориясы да сол кездегі биологияға белгілі өсімдіктер мен жануарлар организмдерінің салыстырмалы түрде шағын шеңбердегі білімдерді жалпылау негізінде жасалды. Бұл жерде кінәсіздіктің презумциясы заңдық ұстанымына ұқсас бізге экстраполябильдік презумциясы ұстанымын ұсынуға болады: ғылымның іс-әрекетте расталған әрбір заңы оның қолданылу, әрекет ету шекаралары әзірше белгіленбеген шектерде экстраполяция құқығына ие болады.

Осылайша біз ДҒБ-ны қалыптастыру мүмкіндігінің ғылыми дәлелдеуді талап ететін -қағидат екенін көрсетуге әрекеттендік. Тек жоғарыда көрсетілген шарттардың болуы ғана ДҒБ-ның қалыптасу мүмкіндігі, оның ғылыми танымның жоғарғы мақсаты, іс жүзінде мұраты болып табылатыны жөнінде қорытынды жасау үшін негіз береді. Енді осы әдіснамалық нұсқамалардан шыға отырып, ДҒБ-ның таным тарихындағы эволюциясын қарастырамыз.

Адамның қоршаған дүниені пәндік - іс-тәжірибелік игеруде, оның танымдық қызметінде оның алдында тұрған міндеттер мен оларды шешудің мүмкіндіктері арасында әрқашан да сәйкессіздік болады. Ғылыми білім интеграциясы саласында таным әрқашан жекелеген пәндер мен құбылыстардың немесе оның нақты салаларының, бүкіл дүниенің ғана емес мәні, пайда болуы мен дамуының заңдылықтарын ашып көрсетуге, барлығы өзара байланысқан, өзара детерминденгең, негізгі заңдылықтары мен ондағы адамның орны анықталған дүниені бірыңғай көзқараспен қамтуға ұмтылды. Ғылым тарихының жекелеген сәттерінде ғалымдарға ондай мақсатқа қол жеткендей, ДҒБ қалыптасқандай болып көрінді. Бірақ бұл таным дамуының белгілі бір тарихи кезеңдері, соңғысының адамды қоршаған дүниеге тереңдеуінің баспалдақтары ғана болды. 1899 жылы Д.Д. Томсон физика аспаны таза деген қорытындыға келді: барлық негізгі заңдылықтар ашылып қойған тек қана ұсақ-түйектер ғана қалды. Бұл таза аспанның алыс көкжиегінде ғана, - деді Томсон - екі шағын бұлт бар: ультракүлгін апат пен Майкельсон-Морли тәжірибесі. Бірақ осы "шағын бұлтшалардан" XX ғасырда дүниенің жаңа физикалық бейнесіне әкелген кванттық физика мен салыстырмалылық теориясының найзағайлы бұлттары өсіп шықты.

Қандай да бір ДҒБ-ны абсолюттік деп қабылдаған әрбір ретте танымның қол жеткізілген деңгейі аяқталғаннан, тарихи жағынан детерминденгеннен алыс болып шықты. Алайда бұл танымның ұстанымдық шектеулілігін емес, керісінше оның бұрынғыдан да тереңірек қатарлардағы мәнділіктерді ашып көрсетуге қозғалысын, тұрақты прогресін білдіреді. Осы көзқарас пен оның расталуы тұрғысынан ДҒБ формаларының тарихи эволюциясын қарастырамыз.

Ежелгі заманның өзінде-ақ ғалымдар нақты заттардың бірыңғай негізін, жалпы заңдарын ашуға, дүниеге біріңғай көзқарас құруға ұмтылды. Бұл әрекет бастапқыда дүниенің бірыңғай негізін Ф.Энгельстің сөзі бойынша сезімдік - айта қаларлық заттар: су, ауа, жер, оттан көруге әкелді. Заттық - субстраттық деген атау алған дүниенің ғылыми бейнесінің бұл тарихи жағынан бірінші формасы дамуының неғұрлым жоғарғы деңгейіне Левкипптің, Демокриттің, Эпикурдың, Лукреций Кардың атомдық ілімінде жетті.

Ежелгі заманғы атомизм бұдан кейінгі ғылымның дамуына терең әсер етті, онда мәнін ғылым біздің күндерге дейін ашып көрсетуді жалғастырып келе жатқан даналық болжамдар айтылды. Дүниеге деген бұл стихиялық және аңғырт диалектикалық-тарихи көзқарастармен қатар ежелгі заманда бұған қарама-қарсы көзқарастар да білдірілді. Бұдан кейінгі дәуірлерде ғылымға Аристотель философиясы, әсіресе оның логикасы, категориялар жөніндегі ілімі, физикасы өте күшті әсер етті. Бірақ оның идеализмі мен космологиясы кейіннен христиан дінімен бұлжымас заңға айналдырылған Птоломейдің дүниенің геоцентрлік жүйесінің негізі қызметін атқарды.

Бұл ДҒБ-ны жаратылыстанушылық деп атау қиын, ол бәрінен де философиялық, дәлірек айтқанда натурфилософиялық. Ғылым мәселелерін натурфилософиялық жағынан шешу тарихта үлкен оңды, сондай-ақ теріс рөл атқарды. Оның оңды рөлі атомистиканың негізгі идеяларында, материяның құрылымдық ұйымының идеясында, ол жөніндегі білімнің бірлігі мен дүниенің бірлігі ұстанымдарында, материя мен оның қозғалысының, заңдылықтарының жаратылмайтындығы мен жойылмайтындығында, дүниенің кеңістік пен уақыттағы шексіздігінде көрініс берді. Натурфилософияның ежелгі замандағы ғана емес, марксизм-ленинизмнің пайда болуына дейінгі кейінгі ғасырлардағы теріс рөлі танымның нақты салалары меңгере алмаған барлық жеке ғылыми мәселелерді шешуге құқығы бар ғылымдардың ғылымы ретінде философияны қарастырудан көрінді, нәтижесінде бұл "шешімдер" көбінесе қате болып шығып, нақты ғылымдардың дамуын тежеді. Қалай болғанмен де ДҒБ-ның бірінші тарихи формасы тұжырымдалып, қоршаған ортаны тануда өз рөлін атқарды.

Ғылым христиан дінінің қызметшісі болған Еуропа елдеріндегі орта ғасырларды жемісті болды деп есептеу өте қиын Бірақ, діннің реакциялық рөліне қарамастан өмірдің барлық салаларында, оның ішінде танымда ғылыми материалдың жинақталуы болып өтті. Осы кезде ғылымның дамуына Шығыстың Әл-Фараби, әл-Хорезми, Бируни, Ибн Сина, Ибн Рошд, Ұлықбек т.б. ғалымдары өз еңбектерімен жағдай жасады. Бірақ, тұтастай алғанда дін, феодалдық құрылыс жағдайлары ғылымның дамуын тежеді.

Алайда өмір алға жүре берді. Жаңа іс-тәжірибелік мұқтаждықтардың пайда болуының ықпалымен өндіргіш күштер өзгерді. Қолөнерлік феодалдық өндірістің орнында машиналық өндіріс пайда болып, нығая түсті. Бас кезінде экономикалық, содан кейін саяси сахнада жаңа тап - буржуазия, өндірістің феодалдық әдісінің орнына ғылымның жаңа деректері негізінде ғана өмір сүріп, дами алатын ірі капиталистік өндіріс пайда болды. Ф.Энгельс аса маңызды материалистік тезисті ұсынып, негіздеді: ғылымның пайда болуы мен дамуына өндіріс жағдай жасады. Материалдық өндірістің, содан кейін буржуазияның феодалдық құрылысқа қарсы таптық күресінің мұқтаждықтары ғылымның алдына маңызды міндет дүние заңдылықтарын зерттеуді қойды. Ортағасырлық қараңғы түндерден кейін ғылымның қайта өрлеу дәуірі басталады .

Бұл дәуір бүкіл ғылымға революциялық ықпал еткен Н.Коперниктің дүниелік гелиоцентристік жүйені ашуымен басталды. Оның идеяларын Дж.Бруно мен Г.Галилей іліп әкетті. Әлемнің кеңістік пен уақыттағы шексіздігі, қонысталатын дүниелердің көптігі идеялары ғылымның күн тәртібіне қайтадан қойылды. Жер - енді дүниенің ортасы емес, дүниеде шексіз көп қатардағы планеталық жүйенің қатардағы планетасы. Ондағы өмір ерекше құбылыс емес, адамның өзін Құдай жаратпаған, ол табиғат дамуының толықтай заңды нәтижесі.

XVII- XVIII ғасырлар үлкен ғылыми ашылулармен атап өтілді. И.Кеплер планеталар орбитасының заңдарын ашты, Р.Декарт материяның құйынды теориясы мен қозғалыс санының сақталуы жөніндегі ережені ұсынды, Россияда құдіретті талант М.В.Ломоносов өсіп шықты. Галилейдің телескопы күн жүйесі жөніндегі ғылымнан - планеталық астрономиядан біртіндеп жұлдызды астрономияға айналған астрономиядағы ірі ашылуларға себеп болды. Ұлы географиялық ашылулар туған планета дүниесінің көкжиектерін ығыстырып, оның табиғат жағдайлары мен оны мекендеген халықтардың әр алуандығын көрсетті.

Сол дәуірдегі алдыңғы қатарлы ойшылдар - Б. Спиноза, Ф.Бэкон, Дж.Локк, Т.Гоббстер ... дүниетанымның негіздерін жасап шығарды. Жаратылыстану мен материалистік философияның бұл жетістіктерінің бәрі дүние бейнесінің И.Ньютонның есімімен байланысты екінші тарихи формасы - механикалық ДҒБ-ны құру үшін іс жүзіндегі, жалпы теориялық және әдіснамалық негіздерді дайындады. Бұл ДҒБ-ға сай дүние объективті өмір сүреді, материя бірінші. Табиғат жалпы заңдылықтары әрекет ететін өзінің барлық кеңістіктік - уақыттық көлемінде бір тектес, ол шексіз және мәңгілік. Материяның иерархия жүйелерінің ұстанымы бойынша құрылған құрылымдық ұйымы бар: атомдар -молекулалар - жер және аспан денелері. Ғарыштық материя да күрделілігі әртүрлі реттегі жүйелерді құрайды: планеталық жүйелер - жұлдыздар жиынтығы - жұлдыздар жүйесі т.б. Барлық жүйелерді құрайтын элементтер арасындағы ілінісу күштері олардың өлшемдерінің азаюымен артады және олардың өлшемдерінің өсуіне қарай азаяды. Бұл иерархиядағы әлемнің соңғы кірпіші кез келген физикалық әсерлердің жағдайларында бөлінбейтін атомдар болып табылады.

Материя мен қозғалыс бір-бірімен ажырамас байланыста, Ғалам қозғалыстың барлық формаларына толы. Бірақ осы пікір бойынша Ғалам сағаты бұрынғы уақытта тоқтап тұрды, оларды іске қосу қажет еді, және оларды "Ғалам сағатшысы" іске қосты. Басқаша айтқанда қозғалыстың қайнар көзі табиғатқа байланысты қолданылуында бірінші түрткі ретінде әрекет ететін сыртқа күш болып табылады. Қарапайым механикалық орын ауыстыру ретінде ойға алынатын материя қозғалысы механика заңдары болып табылатын объективтік заңдарға бағынады (бәрінен бұрын Ньютонның өзі ашқан механиканың үш заңы мен бүкіләлемдік тартылыс заңы). Осылайша механика заңдарымен басқарылатын бірыңғай, өзара байланысты, мәңгі, шексіз және қозғалыстағы дүниенің бейнесі жасалды. Бейненің өте сындарлы, аяқталған және көбірек эвристикалық мүмкіндігі бар сияқты болғандығын мойындауға тура келеді.

Осы бейнемен рухтанған П. Лаплас өзінің әйгілі детерминизм ұстанымын ұсынды . Онда адам зердесінің танымдық қуатына, өмір сүріп отырған ДҒБ-ның мүмкіндігіне деген сенім үлкен күшпен көрінеді. Бұл ұстаным оның механикалық екеніне, микродүние құбылыстарында жекелеген бөлшектердің қылығын алдын ала болжаудың мүмкін еместігіне, мұнда мүмкін болатын заңдылықтардың әрекет ететіндігі себепті өткір сынға ұшырады. Мұның бәрі осындай, бірақ бұл жағдайдағы ұстанымда ұтымды сәттердің болатынын ұмытпау қажет. Классикалық физика мен материалистік философияның деректері негізінде құрылған дүниенің бұл бейнесі өте мәнді кемшіліктері бола тұра үш ғасыр бойы дерлік іс жүзінде ғылыми танымның тамаша құралы қызметін атқарды. Бәрінен бұрын бұл ДҒБ әділ түрде механикалық деп аталады: ол дүниенің барлық пәндері мен құбылыстарына сол кездегі неғұрлым дамыған ғылым-механиканың заңдары тұрғысынан қарады, бәрін сыртқы күштің әсерімен денелердің қарапайым орын ауыстыруына әкеп теліді. Бұдан бөлек оның жалпы теориялық, әдіснамалық негізі ретінде әрекет ететін материализм шектеулі, метафизикалық болды: ол қозғалыстың ішкі қайнар көздерін көрмеді; даму тек сандық жағынан көбею немесе азаю болып түсініліп, "табиғат секірістер жасамайды" деп тұжырымдалды т.б.

Сол механикалық ДҒБ-ның шеңберінде таным дамуының шамасына қарай ғылымда оның шекарасына сыймаған жаңалықтар үсті-үстіне ашылды. 1755 ж. И.Кант (кейінірек одан тәуелсіз П.Лаплас) таным тарихында бірінші рет біздің Күн жүйесінің бастапқы тұмандықтан оның заңды даму үдерісінде пайда болуы жөнінде ғылыми космогониялық болжам ұсынды. Ф.Энгельс атап көрсеткендей біржола берілген, мәңгі және өзгермейтін болып көрінген аспан дүниесі кенеттен біздің алдымызда өзінің пайда болуы мен даму тарихы бар нәрсе сияқты бой көрсетті. Бұл Энгельс атап көрсеткендей метафизика ғимаратына салынған алғашқы тесік болды. Жаңа уақыт ғылымына табиғат дамуының диалектикалық идеясы енді.

Бұл идея геологияда И.Лайель мен М.В.Ломоносовтың еңбектерінде, биологияда Э.Ж.Сент-Илер, Ж.Б.Ламарк, А.Р.Уоллес пен Ч.Дарвиннің еңбектерінде (эволюциялық теория түрінде) жалғастырылды. Дарвин теориясын Маркс пен Энгельстің, кейіннен Лениннің табиғатқа деген диалектикалық көзқарастың жеңісін дайындаған аса көрнекті ғылыми жаңалық ретінде бағалағаны белгілі. Эмбриология, палеонтология, клеткалық теорияның жасалуы сияқты ғылымдардың пайда болуы осындай сарында жүрді. XIX ғасырдың бірінші жартысында термодинамиканың бірінші бастамасы - қозғалыстың жаратылмайтындығы мен жойылмайтындығы жөнінде баяндайтын энергияның сақталуы мен айналуы заңы (осыдан келіп әйгілі болған "Ғалам сағатшысының" жоқтығы жөнінде), кейінірек оның термодинамикалық үдерістерінің бағыттары жөніндегі екінші бастамасы ашылды. Дүниенің шексіздігін мойындаудың фотометриялық және гравитациялық оғаш пікірлерге әкелетіні орнықты.

Бірақ, XIX ғасырдың ортасына қарай механикалық ДҒБ-ның толықтай аяқталғандыққа қол жеткізіп, дүниенің бірден-бір мүмкін және мызғымас бейнесі сияқты болуына қарамастан, ол өзінің өмір сүруінің соңғы кезеңін бастан өткеріп жатыр еді. Ғылымда табиғат құбылыстарының бұрын белгілі емес жаңа қасиеттерінің ашылуы бұл ДҒБ-ның механикалық аясына сыюды "қаламады".

Бұл қайшылық әсіресе электромагниттік құбылыстарды зерттеу саласында өткір көрінді. М.Фарадейдің электр және магниттік құбылыстардың өзара байланысын ашқаны белгілі. Д.К.Максвелл бұл байланыстың математикалық сипаттамасы болып табылатын электромагниттік өрістің теңдеуін тұжырымдады. Көптеген ғалымдардың Максвелл теңдеуін Ньютон теңдеуімен шендестіру, яғни электромагниттік құбылыстарды механикалық тұғырнама рухында сипаттау әрекеттері табысқа жеткізбеді. Бұл құбылыстар материяның дискреттік құрылымын ғана емес, ондағы ұйым мен үздіксіздікті де мойындауды талап етті. Мұнсыз электрзарядты бөлшектердің, атомдар мен ғарыштық денелердің арасындағы өзара әсерді түсіндіру мүмкін емес болды. Бұл мәселені қандай да бір деңгейде шешу үшін XIX ғасырдың бас кезінде электромагниттік немесе электродинамикалық ДҒБ ұсынылды (Лоренц, Томсон, Пуанкаре, Резерфорд). Мұнда материя электромагниттік өріс (немесе гравитациялық) арқылы өзара әсерлесетін оң және теріс зарядталған бөлшектердің жиынтығы ретінде әрекет етеді. Әдебиетте ол көбінесе ДҒБ-ның дербес үшінші тарихи формасы ретінде жиі қарастырылса да, бұл үшін жеткілікті негіздер жоқтың қасы. Бұл өз мәнінде ескі механикалық ДҒБ-ны қалай да "құтқару" әрекеті болды, өйткені оған сай бөлшектер механикалық заңдар бойынша қозғалады және осыған орай Ньютон теңдеулерімен, электромагниттік өрістегі өзгерістер - Максвелл теңдеулерімен сипатталады.

Бірақ бұл ДҒБ да В.И. Ленин жаратылыстанудағы ең жаңа революция ретінде сипаттаған XIX ғасырдың соңы мен XX ғасырдың бас кезінде жасалған жаңа ашылулардың мәнін түсінуде қауқарсыз болып шықты. Механикалық ДҒБ-ның классикалық түсініктерінде тәрбиеленген көптеген ғалымдар атомның бөлінетіндігін, радиоактивтілікті, массаның қозғалыс жылдамдығына тәуелділігін, толқын - бөлшек дуализмін, салыстырмалылық теориясын т.б. түсіндіре алмады. А.Пуанкаренің пікірі бойынша ғылымда ешқандай ақиқат жоқ, оның ережелерінің бәрі шартты. Физикадағы ең жаңа ашылулар материализмді толық жоққа шығару, идеалистік дүниетанымның әділдігін дәлелдеу ретінде түсіндіріле бастады. Бұл қорытындыларды В.И.Ленин "физикалық идеализм" деп атады. Оның арасында бұл ғылымның өзінің емес, табиғатты ескі метафизикалық түсінудің, дүниенің механикалық (электродинамикалық) бейнесінің дағдарысы болды.

Бұл ашылулар жалпы алғанда материализмнің емес, метафизикалық материализм әдіснамасының жеткіліксіздігі жөнінде айтып түр. Осыған байланысты В.И.Ленин былай деп жазды: "Материализмнің дүниенің міндетті түрде электромагниттік, тағы қандай да бір өлшеусіз неғұрлым күрделі бейнесін емес, "механикалық" бейнесін бекітетіні, әрине барып тұрған сандырақ" . Ол физиканың бұл "дағдарысының" тамырларын: "Жаңа физика негізінен физиктердің нақ диалектиканы білмегендігінен идеализмге ойысты" және одан шығудың жолын көрсетті: "Қазіргі заманғы бүкіл жаратылыстанудағы сияқты физиканың материалистік негізгі рухы әртүрлі дағдарыстарды метафизикалық материализмді диалектикалық материализммен сөзсіз алмастырғанда ғана жеңеді" . Лениннің бұл ережесі ғылымның бұдан арғы дамуымен расталды, бірақ оның диалектикаға қарай жолы жеңіл болған жоқ.

XX ғасырдың ғылымдағы жаңа ашылулары танымның жаңа пәндік салаларына: макродүниеден микродүниеге, элементарлық бөлшектерге, Ғаламның алып кеңістіктерінің мегадүниесіне, шағын жылдамдықтағы қозғалыстан жарық жылдамдығына жуық жылдамдыққа өтуімен байланысты болды. Олар дүниенің жаңа бейнесін талап етті, ол біздің ғасырдың ортасына таман қалыптасып, кванттық-өрісті немесе дәлірек айтсақ кванттық-релятивистік ДҒБ атауына ие болды. Ол кванттық механиканың, элементар бөлшектер физикасының, салыстырмалылық теориясы мен галактикалық астрономияның қазіргі заманғы жетістіктеріне негізделген. Микродүние өзіндік заңдылықтары мен қасиеттері бар дүние болып шықты (көптеген ғалымдар басында идеализм рухында түсіндірді); үлкен жылдамдықпен қозғалатын немесе өте күшті ауырлық өрісінде орналасқан денелердің қасиеттері де, ғарыштық материя болмысының заңдары, құрылымы сияқты классикалық түсініктерге жатады. Бірақ кванттық-релятивистік ДҒБ дүниенің әртүрлі салаларының анықталған заңдылықтарын жеткілікті сындарлы бейнеде қорытты. Осы уақыт ішінде ол бірқатар қиындықтармен де кездеседі. Жеке алғанда осы уақытқа дейін материяның өмір сүруінің барлық түрлері мен олардың өзара әсерінің барлық түрлерін біріктіретіндей өрістің бірыңғай теориясын жасаудың сәті түспеді. Осы және басқа да мәселелердің (мысалы, элементар бөлшектердің өздерінің құрылымдылық, кварктар мен гравитациялық толқындардың өмір сүруі, ғарыштық материялар дамуының бағыты мен сипаты т.б. мәселелер) бұл ДҒБ аясында шешілуі мүмкін емес.

Научная картина мира как высшая форма интеграции знания

// Философско-методологические проблемы науки.

Алма-Ата. 1986. С. 48-70.

ГЕОГРАФИЯЛЫҚ БІЛІМДІ ТЕОРИЯЛЫҚ ЖҮЙЕЛЕУДІҢ НЕГІЗДЕРІ

Наурызбай МҰҚИТАНОВ

Қазіргі заманғы географиялық білім өзара байланыстарын бақылау елеулі қиындық келтіретін көптеген пәндердің жиынтығы болып табылады. Егер бұл пәндердің бәрі географиялық болып табылса, онда олар бірыңғай жүйенің элементтері ретінде берілуге тиіс. Кез келген ғылымның нысаны белгілі бір өзіндік құбылыс дамуының субординацияланған иерархиялық деңгейлер жүйесі болса, оны бейнелейтін ғылым оның сан алуан өзгерістерін, форма құрылымдылығын бірыңғай субординациялық жүйе ретінде көрсетуі тиіс.

Жалпыға бірдейліктен ерекшелікке және жекелікке қарай қозғалыс жүйелеу ұстанымы ретінде

Географиялық әдебиетте білімді жүйелеудің көптеген әрекеттері жасалды. Алайда бұл мәселе біздің көзқарас бойынша бұрынғыша көкейкесті болып қалып отыр, өйткені зерттеушілердің елеулі бөлігі белгілі бір жүйеге қатысты барлық құбылыстарға бірдей деңгейде тән, ерекшелігі қандай да бір "жүйелік" белгі болып табылатын жүйенің эмпирикалық түсініктері шегінен шыға қойған жоқ. Эмпирикалық жүйелеу белгілі бір пәндердің жиынтығы ретінде берілген ғылым дамуының алдыңғы кезеңінің дайын нәтижесімен әрекет етеді. Олар бөлініп көрсетілген рулық белгі тұрғысынан талданады, ал жүйелеудің өздері пәндердің осы "жүйе құрушы" белгісіне келіп қосылып, соңғы есепте формалды, эмпирикалық болып шығады. Пәндер бірінен кейін бірі орналасады, егер біз жүйелеуші ғылымдардың орнын ауыстырып қойсақ, мұндай жүйедегі өзгеріс тым аз болады, өйткені олардың өзара байланысын айқындау координациялық тип бойынша жүзеге асырылады.

Әрине, өзінің кемшіліктеріне қарамастан эмпирикалық жүйелеу таным үдерісіндегі қажетті сәт болып табылады, өйткені ол бір жағынан ғылым дамуының белгілі бір кезеңінің нәтижесін шығарады, екінші жағынан өмір сүріп отырған пәндер жиынтығын координациялық сәйкестікке келтіреді. Алайда "оның шектерінен пәндік саланың бөліну үдерісі... зерттеліп отырған нысандардың теңдестірілуі мен айырмашылықтарының себептерін түсіну қалып қояды", ол пәндердің алуан түрлілігімен бейнеленген белгілі бір алуан түрліліктің болуын түсіндірмейді.

Географиялық білімді жүйелеудің соңғы әрекеттерінің бірі В.С.Ляминнің еске алынған "География және қоғам" аты кітабында жасалды.

В.С.Лямин бұл жөнінде жазбаса да, өзінің құрылымдарында жүйелеудің болжамдық-дедуктивтік әдісіне бағдар алады. Білімді болжамдық-дедуктивтік жүйелеу, яғни болжамдық-дедуктивтік әдіс негізінде белгілі бір ғылымдағы жекелеген пәндердің арасындағы логикалық өзара байланысты белгілеу қазіргі заманғы математика мен жаратылыстануда көбірек белгілі бола бастады. "Ғылыми теорияны құрудың болжамдық-дедуктивтік әдісінде, - деп жазады Г.И.Рузавин, әртүрлі логикалық күштің болжамдары бірыңғай дедуктивтік жүйеге бірігеді, неғұрлым күшті болжамдардан логикалық жағынан күші аздау болжамдар шығарылады немесе дедукцияланады. Басқаша сөздермен айтсақ, болжамдық-дедуктивтік жүйе логикалық күші мен жалпылылығы эмпирикалық негізден қашықтаған сайын арта түсетін болжамдар иерархиясы ретінде қарастырылуы мүмкін. Мұндай жүйенің ең басында тұжырымдалуы кезінде жалпы және абстрактылы теориялық түсініктер пайдаланылатын болжамдар орналасады.

Сондықтан да ондай болжамдардың тәжірибе деректерімен тікелей салыстырылуы мүмкін емес. Жүйенің ең төменгі жағында тәжірибемен байланысты елеулі түрде айқын көрінетін болжамдар орналасады" . Болжамдардың бұл иерархиясы белгілі бір ғылым нысанының күрделену деңгейлерінің иерархиясын бейнелеуі керек.

Жалпы бұл әдіс қандай да бір дәрежеде қазіргі заманғы ғылымның мұраты болып табылады, өйткені өз-өзінен түсінікті аксиомаларға сүйенген, қатаң математикалық ол басқасынан бір ережені дедукциялауға мүмкіндік береді. Алайда география құрылымды құраушылардың арасындағы өзара байланысты белгілейтін болжамдық-дедукциялық әдіс толық көлемінде қолданылатын ғылымдарға жатпайды. Бірақ осы себепті бұл әдіс В.С.Ляминнің құрылымдарында бағдар ретінде сұлбалы түрде қатысады. Географияда А.А.Григорьев ұсынған қозғалыстың географиялық формасының болжамы логикалық неғұрлым күшті болжам болып табылады, В.С.Лямин нақ осыған сүйенеді. Бұдан әрі онда бәрі елеулі түрде қарапайым болып шығады: "географиялық ғылымдар құрылымын талдаудан географияның басқа да жаратылыстану ғылымдары сияқты бірыңғай ғылым болып табиғаты келіп шығады. Географиялық ғылымдардың бұл біртұтас жүйесінің ядросы физикалық география болады. Географияны жеке ғылымдарға бөлудің негізгі ұстанымдары - бұл қозғалыстың географиялық формасы мен оның құрылымының, сондай-ақ қозғалыстың географиялық формасының материя қозғалысының басқа формаларымен, яғни геологиялық, биологиялық, әлеуметтік т.б. байланыстарының бүкіл жүйесінің бейнеленуі" . Немесе басқаша айтсақ қозғалыстың географиялық формасы географиялық құбылыстар жүйесі дамуының генетикалық бастамасы, оның дамуындағы қазіргі заманғы кезеңінде - адамзат қоғамының шаруашылық қызметінің неғұрлым күрделене түсуіне байланысты күрделі, дамыған жүйе болып табылады.

Географиялық білім жүйесін құру В.С.Ляминнің пікірінше, материя дамуы мен географиялық шындықтың материя қозғалысының неғұрлым жоғарғы формаларының әсерімен күрделену үдерісіндегі география нысанының орнынан басталуға тиіс.

Алайда бұл жерде жүйелеудің болжамдық-дедуктивті әдісі өзінің логикалық құралдарымен шешуге болмайтын елеулі түрдегі мәнді қиындықтар пайда болады. Біріншіден, географиялық білім жүйесінің ортасында субъект емес, объект қалып қойды; субъект материя қозғалысының географиялық формасымен байланысқа кіргені үшін ғана жүйеге қатысы бар сияқты болып шықты. Бірақ географиялық жүйе қатынасын танудағы барлық "іс" субъект үшін өзінің субъективтік материалдық мұқтаждықтарын қанағаттандыру үшін керек. Екіншіден, білімді теориялық жүйелеу білімнің тармақталып өсуінің қалай өтетіндігін, белгілі бір жүйені ғана емес, оның шектерінен шығып кеткендерін де қамтитын жаңа білімді қалай табу керек екендігін көрсетуге тиіс.

Осылайша білімнің болжамдық-дедуктивтік жүйесі - география ғылымының жүйесінен әлі де алыс болып шығады. Білімді жүйелеудің бұл әдісі жинақталған мәліметтерді бір-бірімен сәйкестікке келтіруге, болжамдық сипаты бар жекелеген буындарын толықтыруға мүмкіндік береді және оны қазіргі заманғы географиялық ғылымда пайдалану керек. Онда басқа бірқатар жаратылыстану ғылымдарындағы сияқты бүгінгі күні қолда бар білім жүйеге келтірілмеген дерлік деуге болады. Алайда гносеологияның негізгі сұрағы - жаңа білім қалай, ненің нәтижесінде табылады - болжамдық-дедуктивтік әдістің іс-әрекет өрісінен тыс қалып қояды.

Бұл мәнді кемшілікке әдіс табиғатының өзі жағдай жасайды, шын мәнінде ол формалдық-логикалық әдістерге жатады және өмір сүріп жатқан білім шектерінен шығудың нақты жолдарын көрсете алмайды.

Географиялық білімді жүйелеу кезінде бірінші көзқарас бойынша барлық физика-географиялық құбылыстарды географиялық қабықшаның ішкі негізіне телу мен содан кейін оларды одан дедукциялау жолымен жүру өте алдамшы болып көрінеді; экономикалық географияда да осылай істеу керек, мұндағы айырмашылық - мәнділіктің қоғамдық-географиялық құбылыстардың мәнділігі ретінде түсіндірілуінде ғана. Алайда барлық мәселе "пән өзінің анықталғандығын басқа пәнмен өзара әрекеті арқылы даму үдерісінде алады. Заттар өзара әрекеттен тыс өз сапаларын көрсетіп, дами алмайды, немесе басқаша сөздермен айтсақ, өмір сүре және шындық бола алмайды. Әрекет етпейтін және әсерге шыдай алмайтын нәрсе шындық емес. Зат дамуында сапалары қоршаған шындықпен өзара әрекетте көрінетін әдістен әдіс жоқ" екендігінде.

Жаратылыстану-географиялық және әлеуметтік географиялық құбылыстарды бытыраңқы тану әрекеттерін алдын ала сәтсіздік күтіп түр еді: қалай болғанда да бұл жолмен біз олардың терең мәнін тани алмаймыз, өйткені соның арқасында олар өзінің анықталғандығына ие болып, оның әрекет етуіне мүмкіндік алатын қатынастар саласың, өзара әрекеттер саласын ескермейміз. Осыған орай география теориясында біз ерекшелік және жекелік құбылыстар ретінде жаратылыстану-географиялық және әлеуметтік-географиялық құбылыстарды қарастырудан кез келген жекелік немесе ерекшелік элемент белгілі бір жүйенің ішкі негізінің сыртқы көрінісі ретінде қарастырылатын жалпыға бірдейлікті тануға өтуге тиіспіз.

1960 жылдың соңында В.М.Гохман, Б.Л.Гуревич пен Ю.Г.Саушкин географияның өзі жөнінде ерекше ғылымды - география ғылымының ғылыми таным жүйесіндегі орнын, оның құрылымын, жеке-географиялық ғылымдардың өзара қатынасын, географиялық білімнің біртұтас жүйесіндегі олардың қызметін ашып көрсететін метагеографияны негіздеуді ұсынды. Олардың пікірінше, метагеография географияның терең мәнін, оның әлеуметтік мүмкіндіктері мен бұл ғылымның дамуын басқару жолдарын айқындауы тиіс .

Географияны теориялаудың бұл нұсқасының ерекшелігі - өмір сүріп жатқан географиялық ғылымдармен қатар барлық географиялық теориялар мен тұғырнамаларды өзара байланыстыратын, бірақ пәні нақты шындықта өзіне ұқсасты таба алмайтын тағы да бір ғылымды құрудың қажеттігін мойындау болып табылады. Ғылымды теориялауды осылайша түсіну географияға ғана емес, қазіргі заманғы барлық танымға тән. Бірқатар жеке теорияларды: математикалық білім жүйесінің әрекет ету заңдарын ашып көрсететін-метаматематиканы, ғылымның өзі жөніндегі ғылым-метағылымды біріктірген, мүмкін болатын барлық метатеорияларды құрудың толып жатқан әрекеттерін көрсету-ақ жеткілікті.

Географиялық білімді теориялаудың ғылыми негізделген әдіснамалық бастамасын жасау қажеттігін түсіне тұрып, біз бәрібір де оның бұл нұсқасы аралық болып табылады және оған ғылым дамуының деңгейі жағдай жасайды деп есептейміз. Метатеория өзінің толықтай жүзеге асырылуында жекелеген географиялық пәндердің арасындағы координациялық байланысты белгілеуге мүмкіндік береді, ал ғылымды теориялаудың жоғары деңгейі субординациялық байланысты орнату болып табылады. Оның үстіне бұл жерде сондай-ақ онсыз жүйе кездейсоқтық сипатқа ие болатын субъективтік болып шығатын жүйелеу ұстанымы айқын формада негізделмейді, бұл кезде оның негізінде берік, мызғымайтын жүйе түзушілік ұстаным жатуға тиіс.

Жүйелеудің еркін және болжамдық сипаты болмауы керек, ол орнықты іргетасқа арқа сүйеуге тиіс. Не нәрсеге осындай іргетас болуы мүмкін?

Бұл сұраққа жауап беру үшін танылатын нысанды біртұтас бейнелейтін теорияны қарастырамыз. "Шындықтың толық және барабар жаңғыруы үшін, - деп жазады Ж.М.Әбділдин, - теорияның жалпыға ортақ негізі дамуға, жаңа анықталғандықты айқындауға тиіс және осындай теориялық қозғалыстың нәтижесінде ғана объективтік бүтінді жаңғыртуға болады. Мұндай қозғалыстың логикалық формасы жалпыға ортақтықтан ерекшелікке және одан жекелікке қарай даму болып табылады". Осыған орай объект дамуы үдерісінің субъективтік бейнесі ретінде теория шындықтың жалпыға ортақтық негізінен ерекшелікке және жекелікке қарай қозғалысының ізін бағудан басқа ештеңе де емес болып табылады. "Капиталда" К.Маркс теорияның әу бастағы бастамасында жалпыға ортақтықтың дамымағандығын, абстрактылы екендігін көрнекті түрде көрсетті. Бұл абстрактылық жоғарыда көрсетілген қозғалыс үдерісінде бағындырылады және ерекшеліктік пен жекеліктің деректерімен байи түскен білім неғұрлым толық, нақты бола түседі. Мұнда жалпыға ортақтыққа тән ішкі табиғат қайшылығының арқасында қозғалыстың өздігінен даму ретінде жүзеге асатыны өте мәнді болады.

Географиялық ғылымдардың субординацияланған жүйесі жалпыға ортақ негіз дамуының бейнесі болуға тиіс болғандықтан, бізге жалпыға ортақтықтан ерекшелікке қарай, ал одан жекелікке қарай қозғалысты географиялық білімді жүйелеу негізіне алуға болады, осының арқасында біз еркіндік пен болжамдықтан құтыла аламыз, өйткені бұл қозғалыс шындықтың өзінде орын алған және орын алып отыр. Бізге қадам басқан сайын бұл үдерісті жалпыға ортақ негіздің дамуына сәйкес жаңғырту ғана қалады.

Жоғарыда жалпыға ортақ негіздің, яғни бұл жүйе пәндерінің жалпыға ортақ қатынасының аумағына енген қандай да бір құбылыс өзінің ерекшелік белгісіне ие болатыны, ал географияда қоғам мен табиғаттың өзара әрекеті көрінетіні атап өтілді. Егер география нысанын бұл әрекеттен тыс немесе табиғи ретінде, немесе әлеуметтік ретінде, немесе жай ғана жиынтық ретінде алып қарасақ, онда мұндай білім абстрактылы болады, өйткені ол өзара әрекет жүйесін, негіздің өзін елемейді, осының арқасында кез келген географиялық құбылыс өзі не болса, солай болып табылады және қандай да бір айқындалғандыққа ие болады. Қатынастардың географиялық жүйесі дамуын көрсету үшін біз оның негізінің жалпыға ортақтықтан ерекшелікке және жекелікке қарайғы қозғалысын жаңғыртуға тиіспіз. Бұл қозғалысты жаңғырту жүйе қатынастарының дамуымен сәйкес келуге тиіс, өйткені даму негіздің өз қайшылығы шешілуі нәтижесінде негізден ерекшелікке және одан жекелікке қарайдан басқаша жүзеге аса алмайды.

Осыдан келіп зерттеліп отырған қатынастар жүйесінің ішкі табиғатына барабар географиялық білімді жүйелеуді мүмкін және керек ететін ұстаным - даму ұстанымы болып табылады.

Қатынастардың географиялық жүйесіне қатысты даму түсінігін қолдану бірқатар дәлдей түсуді талап етеді: егер әдетте дамуды бір сапаға ие болған қандай да бір құбылыстар дамуы деп түсінсек, онда географияда - әртүрлі сапалы құбылыстардың: қоғам мен табиғаттың өзара әрекеті жүйесінің дамуы деп түсінеміз. Және нақ осы мәнді сәт географиялық білімді жүйелеу әрекеттерінің бірқатарында назардан тыс қалып қояды.

Осылай жалпыға ортақ негіздің ерекшелікке, ал одан жекелікке қарай қозғалыс үдерісін логикалық формаларда жаңғыртуға тиіс даму ұстанымы теориялық жүйелеу ұстанымы болып табылады.

Қоғам мен табиғаттың өзара әрекеті олардың арасындағы қайшылық алынып тасталатын осындай қатынастың орнауымен жүзеге асырылады. Бұған қоғам өз дамуы үдерісінде табиғатты өз қозғалысы орбитасына қосып алуымен қол жеткізіледі. Қоғам оны өз мүдделеріне, өз мақсаттарына бағындырып, осыған сәйкес табиғат заттарының формаларын өзгертіп, оларға әлеуметтік міндеттер артады. Қоғам мен табиғаттың өзара әрекет үдерісі осылайша пәндік жүзеге асуын географиялық ортада алады. Сондықтан, біздің пікірімізше қоғам мен табиғаттың географиялық орта жөніндегі ілімнен тыс, яғни география ғылымнан тыс өзара әрекеті теориясы жөнінде айту, талқылау абстрактылы нәрсе. Бұл географияның қоғам мен табиғаттың оның нақты мазмұнындағы өзара әрекеті теориясы екендігін ұйғаруға негіз береді.

Қазіргі заманғы географиялық ғылымда, оның теориялану жолдары жөнінде әңгіме болғанда, теория ұғымымен қатар жалпы теория мен метатеория түсініктері кең қолданылады. Біз бұл түсініктерді өз логикалық міндеттері бойынша теңдестірілген жөне бүкіл географиялық білімді бірыңғай тұтас жүйеге біріктіре алатын таным формасын құруға бағытталған деп ұйғарамыз. Алға қойылған мақсатқа қол жеткізудің құралдары біршама әртүрлі түсіндірілетіні шындық. Бірақ бұл істің мәнін, нақтырақ айтсақ, біз оны қалай атасақ та танымның бұл логикалық формасы географиялық ғылымның барлық толып жатқан түр өзгерістерін қамтитын және түсіндіретін бүкіл жүйесінің теориялық негізі болуға тиістігі жөніндегі сенімді өзгертпейді. География теориясы жалпыға ортақ негізден ерекшелік арқылы жекелікке оның түйінді, анықтаушы сәттеріне қарай қозғалу үдерісінің бейнесі болып табылады.

Бір мезгілде қоғам мен табиғаттың өзара әрекеті теориясы болып табылатын география теориясы әзірше негізделмеген, оның қызметтері, пәні мен өмір сүріп жатқан географиялық ғылымдармен өзара қатынасы жөніндегі сұрақ пайда болады. Біздің пікірімізше география теориясы жеке географиялық ғылымдарға қатысты әдіснамалық қызмет атқарып, олардың географиялық білім құрылымындағы орнын анықтайды. Ол география пәнін оның қажеттілігінде, материяның күрделенуі үдерісіндегі белгілі бір саты ретінде, оған адам қызметінің ықпал етуінде географиялық шындықтың қоғам дамуындағы рөлінде көрсетуге тиіс. География теориясындағы бізге неғұрлым маңызды нәрсе - бүкіл пәннің қалыптасуын оған қарсы қойылған объектіге бағытталған субъектінің іс-тәжірибелік қызметінің нәтижесі ретінде көрсетуге міндетті екендігі болып көрінеді.

Яғни география теориясындағы қалыптастырушы бастама ретінде географиялық ортаға бағытталған қоғамның қайта құрушылық қызметі мойындалады және осы қызмет тұрғысынан қандай да бір географиялық факт бағаланады. География теориясы шашыраңқы географиялық білімді жекелеген ғылымдардың жай ғана жиынтығы ретінде емес, қатаң өзара байланысқан, субординацияланған географиялық пәндердің заңды жүйесі ретінде көрсетуі тиіс.

Оның құзіретіне қатысты неғұрлым маңызды мәселелердің бірі - географиялық зерттеу әдістері жөніндегі мәселе болып табылады. Жеке географиялық ғылымдардың пәндік саласының ерекшеліктеріне қарай география теориясы қандай да әдістің қолданылу шекаралары мен шарттары жөнінде ұсыныстар беруге тиісті. Сондай-ақ география теориясын жеке географиялық ғылымдардың үстінде тұрған нәрсе ретінде қарастыруға болмайды, өйткені оның қалыптасуы жеке географиялық ғылымдардың дамуымен тікелей байланысты, олардың әрқайсысы географиялық теорияға өз үлесін қосады. Көріп отырғанымыздай, география теориясы мен өмір сүріп отырған басқа географиялық ғылымдардың арасындағы өзара қатынас жалпы мен жекенің арасындағы өзара қатынас болып табылады: жеке географиялық ғылымдар өз зерттеу нысандары жөніндегі білімді салыстырмалы түрде дербес құбылыстар ретінде береді, ал теория болса сол құбылыстарды өзара әрекеттің неғұрлым кең жүйесінің құрамында қарастырады, бұл тұрғыдан олар құрылымдық деңгейлер немесе оның элементтері ретінде көрсетіледі. Кез келген ғылымның дамуында танымды тереңдету қажет болатын, жекелеген құбылыстарды зерттеуден олардың мәнін тануға көшетін кезең басталады.

География теориясының неғұрлым шоғырланған түрдегі міндеті географиялық құбылыстардың бүкіл сан алуандығын олардың ішкі негізімен қосу, бұл негізден дедукция жолымен оларды географиялық жүйенің ішкі мәнінің көрінісі, түрленімі ретінде шығару болып табылады. Құбылыстардың географиялық жүйесінің осыған ұқсас ішкі негізі қоғамның географиялық ортаны игеру бойынша пәндік - іс-тәжірибелік қызметі немесе қоғам мен табиғаттың өзара әрекеті болады, өйткені игеру табиғатты бағындырудың бір жақты үдерісі емес, шындық өзара әрекеті болып табылады. "...Әрбір қадам сайын, - деп жазды Ф.Энгельс, - фактілер бізге біздің табиғатқа ... табиғаттан тыс орналасқан әлдебіреу сияқты әмір ете алмайтынымызды еске салады, - біз керісінше өзіміздің тәнімізбен, қанымызбен және миымызбен оған тиістіміз және оның ішінде орналасамыз, біздің оған үстемдік етуіміз біздің басқа барлық тіршілік иелерінен ерекше оның заңдарын тани білетініміз бен оларды дұрыс қолдануымыздан тұрады'".

Құбылыс оның мәнімен ешқашан тікелей сәйкес келмейтіндіктен, кез келген ғылымда, кез келген нысан танымында "жүйенің көрінерлік қозғалысы мен оның шындық қозғалысының" арасында қайшылық пайда болады. Осындай қайшылықты шешудің теңдесі жоқ үлгісі К.Маркстің "Капиталы" болып табылады, онда ол сыртқы көрінерлік қозғалысты ішкі қозғалысқа байлықтың барлық түрлерін құн өндіретін еңбектің нәтижесі ретінде көрсету жолымен қосады. Осыған сәйкес капитализм саяси экономикасының кез келген категориясы құн категориясының жаңаруы ретінде көрінеді, яғни К.Маркс экономикалық категориялардың бүкіл жүйесін бірыңғай ұстаным-құнның еңбектік теориясы негізінде дамытады.

Географияны теориялау бойынша біз өзіміздің күш-жігерімізде "Капиталдың" логикасына сүйенуге әрекеттендік. Бұл кезде біз

B.И.Ленин жазған мына сөздерді еске аламыз: "егер Maркс "Логиканы" (бас әріппен) қалдырмаса, ол "Капиталдың" логикасын қалдырды және бұны тек осы мәселеде қолдану жөн болар еді. "Капиталда" Гегельден барлық бағалы дүниені алып және бұл құндылықты алға қарай жылжытқан материализмнің - логикасы, диалектикасы мен таным теориясы... бір ғылымға қолданылды" . Сондықтан "Капиталдың" логикасына сай географиялық шындықтың барлық сыртқы көріністерін оның ішкі негізіне қоғам мен табиғаттың өзара әрекет жүйесінің элементтері ретінде көрсету жолымен қосу қажет. Бұл жағдайда географияның барлық түсініктері "географиялық орта" жаратылыстану - әлеуметтік түсінігінің жаңаруы ретінде емес, негізінде біз географиялық ғылымның барлық логикалық формаларын дамытуға тиіс болатын ұстаным, географиялық ортаны игеру қызметінің ұстанымы болады.

Жалпы географиялық ғылымдар

Географиялық білім жүйесі жөніндегі арнаулы еңбегінде

C. В. Калесник былай деп жазды: "Кейде іс-тәжірибе әртүрлі ғылымдармен алынған фактілердің қолдануға ыңғайлы болуы үшін бір жерге біріктірілгенін талап етеді, басқа жағдайларда мәселелердің белгілі бір шеңбері білімнің бірнеше салаларымен кешенді түрде тұрақты зерттеледі. Бұл өз міндеттерін бірнеше ғылымның материалымен шешетін қолданбалы сипаттағы өзіндік "біріккен" пәндердің пайда болуына әкеледі" . Географиялық білім жүйесіндегі мұндай ғылымдарға ол елтануды, өлкетануды, әскери географияны және медициналық географияны жатқызды.

Қолданбалы сипаттағы пәндерге қатысты бұның дұрыс екені түсінікті, бірақ мәселе оларды Ю.Г.Саушкин өз жүйесінде "біріккен" немесе жалпы географиялық деп атаған ғылымдардың аталған пәндермен сарқылмайтындығы мен олардың негізді құрамайтындығында. Және олар "қолдануға ыңғайлылық үшін" емес, зерттеу пәнінің объективтік мәнінің білімдегі субъективтік бейнесі ретінде қалыптасады, осының арқасында біз географиялық ғылым жүйесі жөнінде айтуға мүмкіндік аламыз, өйткені пәннің өзі жүйені білдіреді.

Ю.Г.Саушкиннің жүйесінде жалпы географиялық ғылымдар неғұрлым толық берілген Ол ондай ғылымдарды табиғи ресурстар географиясын, медициналық географияны, туризм мен демалыс географиясын (полиқұзіретті); картографияны, математикалық географияны, география тарихы мен әдіснамасын, теориялық географияны, метагеографияны, елтануды, тарихи ландшафт тануды (синтетикалық); геониканы, географиялық болжамдауды (қолданбалылар) жатқызды .

Өкінішке орай географиялық білімді жүйелеудің барлық бұл әрекеттерінде логикаға арнайы назар аударылмайды, осыған орай оның сенімділігі аздығының себебі қызметін атқаратын қандай да бір жүйе ұсынылады. Білім жүйесінің логикасы тек объектінің өз логикасы, оның даму, ішкі бөліну заңдылықтарының логикасы бола алады. Осыған орай жалпы географиялық ғылымдарға географиялық қатынастардың бүкіл жүйесі үшін ортақ заңдылықтарды бейнелейтін және осыған байланысты барлық жеке географиялық пәндерді бірыңғай жүйеге біріктіретін ғылымдар жатуға тиіс.

География ғылымның негізгі түсініктеріне бәрінен бұрын оның нысанының негізгі құрылымдық элементтерін бейнелейтін географиялық қабықша, гидросфера, атмосфера, ландшафтың қабықша, стратосфера сияқты түсініктер жатады. Бұл түсініктерді "географиялық орта" түсінігінен қалай шығаруға болады, оларды оның жаңаруы ретінде қалай көрсету керек?

Атап өтілгендей, жаратылыстану-географиялық құбылыстар адам қызметі саласына тап бола отырып, географиялық ортаның элементтері ретінде ғана мәнділікке, анықталғандыққа ие болады. Сондықтан олардың адамзат қоғамына дейін-ақ және одан тәуелсіз пайда болғанына қарамастан жаратылыстану-географиялық құбылыстар танымда қоғам мен оның табиғи ортасының өзара әрекеті жүйесінде қарастырылуы тиіс, өйткені олар тек осы жүйеде ғана "өзі үшін зат" болудан қалып, "басқалар үшін затқа", адам үшін затқа айналады. Оларды зерттеудің бастапқы сәті қоршаған ортаны танумен ажырамас байланыста болады, өйткені олар адамды өзінің пайдалылығы тұрғысынан қызықтырады. Тек кейіннен ғана жаратылыстану-географиялық құбылыстарды зерттеу болды, оған адамның әсері мардымсыз болған кезге дейін табиғаттың өздігінен даму нәтижесі ретінде қарастырылғанда бірқатар дербестікке ие болды. Бұл әсердің күшеюімен, оның бүкіл географиялық қабығына таралуымен жаратылыстану-географиялық құбылыстар географиялық ортаның элементтеріне айналады және жаратылыстану заңдылықтарының, сондай-ақ қоғамдық заңдылықтардың әсерімен дами бастайды. Олардың адам қызметі саласына қосылғанының арқасында олар бәрінен бұрын географиялық ортаның элементтері ретінде есепке алынады.

Біз географиялық білімнің антикалық дәуірде тіршілік ету ортасы жөніндегі білім ретінде пайда болып, "ойкумена" терминінде бекітілгенін айтқан едік. Мұнда география нысанының қайшылықты мәні көрініс тапты. Ойкумена, бір жағынан, адам тіршілік ететін орта болса, екінші жағынан - табиғи құбылыс. Өзінің қайшылығына байланысты білім елеулі уақыт бойы салыстырмалы түрде дербес дамыған табиғи және әлеуметтік географияға бөлінді.

Алайда табиғи және қоғамдық құбылыстардың бір-біріне өтуі болып жатқан қазіргі заманғы жағдайларда географиялық ғылымның бұл құрамдас бөліктері қоғам мен табиғаттың өзара әсері теориясында, география теориясында синтезделеді. Синтез деп сапасыз мәнділіктер ретінде табиғи және қоғамдық құбылыстардың механикалық бірігуі емес, қарама-қарсылықтың бірлігі ретінде олардың нақты бірлігі түсіндіріледі. Сондықтан жаратылыстану-географиялық және әлеуметтік-географиялық құбылыстарды олардың қандай да бір абстрактылы - бөлектенген белгісі негізінде қосатын география теориясын негіздеудің қажеті жоқ, өйткені бұған ұқсас бірлік механикалық, абстрактылық болған болар еді. Сондай-ақ қоғам мен географиялық ортаның өзара әсер үдерісін ерекше шындық ретінде бейнелейтін және қоғам мен табиғат дамуы заңдарынан тыс тұратын ерекше заңдылықтарды іздестірудің де қажеті жоқ, өйткені Ф. Энгельс жазғандай "біз бұл өзара әсер танымынан әріге бара алмаймыз, өйткені оның артында танылатын басқа ештеңе де жоқ".

Сонымен, гносеологиялық маңыздылығы бойынша негізгі жалпы географиялық ғылым-география теориясы немесе қоғам мен табиғаттың өзара әрекет теориясы болып табылады.

География тарихы да сондай дәрежеде маңызды. Алайда географиялық білімде география тарихын зерттеудің қажеттігі жөнінде тек соңғы уақытта ғана айтыла бастады. "Біз, - деп жазады К.К.Марков, - мүмкін, онымен қалай айналысуды білмегендіктен, география ғылымы тарихымен аз айналысамыз. Бізде қазіргі заманғы географиялық ғылымға деген орнықты көзқарастарымыз, яғни географиялық ғылымның өткеніне көзқарасымыз жоқ. Ең жаңа жарияланымдар бұл сөздердің үзілді-кесілділігін ақтайды. Міне сондықтан да елеулі жұмыс әлі де алда. Бізге географиялық ғылым тарихы - әсіресе - өз міндетін жойған географтар емес - болашақтағы (өкінішке орай) география ғылымы теориясының тарихы қажет".

Бұған Д.Л.Арманд, И.П.Герасимов пен В.О.Преображенскийлер неғұрлым барынша сүйенеді. "Егер біз алға қарай көзжұмбайлықпен емес, ашық көздерімізбен қосымша ғылымдар эволюциясы жолын жай ғана көшіріп алмай, оны сын көзбен қайта бағалау жолымен алға қарай жүргіміз келсе, болашақ географиялық ғылым мен географиялық қызметке бола тарихты зерттеу үшін күш-қауқар табуға тиіспіз. Бұл міндет басқаларына қарағанда маңыздырақ, өйткені ол ғылым дамуы жолын таңдауға, яғни соңғы есепте барлық ең көкейкесті қолданбалы міндеттерді шешуге бағытталған" .

Қазіргі заманғы география теориялар мен тұғырнамалардың тұтастай қатарының шеңберлерінде шоғырланған фактілік материалдың орасан мол көлемін жинақтады. Алайда ғылымның ақиқат теориялануы білімнің барлық формаларын субординациялық жүйеге қосуды ұйғарады, бұл тұрғыдан алып қарағанда барлық теориялар, тұғырнамалар мен фактілер оның жалпылықтың әртүрлі дәрежесіне ие болатын жеке сәттері болудан қалады. Қазіргі заманғы ғылымда танымдық құралдардың қуатты қаруының болуы география жинақтаған мәліметтерге логикалық-гносеологиялық талдау жүргізуді мүмкін етеді. Бірақ дамыған білімде фактілер есебінде ғылым дамуы үдерісінде негізделген болжамдар, тұғырнамалар мен теориялар сияқты білім формалары бой көрсете бастайды. Сондықтан біздің алдымызда бірден логикалық (теориялық) және тарихи білімнің өзара қатынасы мәселесі пайда болады. Ғылым теориясы жасалғанша оның тарихын бірыңғай тұрғыдан талдау мүмкін емес, өйткені тарихи дамудың барлық құпиясын ашатын кілт -нақ осы теория болып табылады. Екінші жағынан, жүйеленген тарихты жасамайынша, ғылым теориясын құру мүмкін емес. Бұл "дуаланған" шеңберден шығу тарихилық пен логикалылықтың бірлігі ұстанымының арқасында мүмкін болады. Оның мәні, К.Маркстің логикасына сәйкес, теориялық зерттеудің бос жерде пайда болмай, белгілі бір ғылымның тарихынан шығатын толықтай анықталған теориялық пікірлерге ие болатындығында. Осыдан келіп тарихи дамуға логикалық талдау жасау еркін жүргізілмейді, бұл теориялық пікірлер тұрғысынан олардың қарқынды тарихи қалыптасуы заңдылықтарын айқындау ретінде жүргізіледі. Тарихқа логикалық талдау жасау нәтижесінде бастапқы теориялық пікірлер нақтыланады, олар тарихи үдерістің барлық байлығымен толыға түседі және қандай да бір деңгейде қалыптасқан теория түріне ие болады. Бұдан кейін зерттеу қайтадан тарихқа логикалық талдау жасауға қайтып оралады және оның мәнін неғұрлым теориялық түсінумен қаруланып, оған жүйелік кемеліне келгендік түр береді. Алайда бұл кемелдік тағы да салыстырмалы болып шығады және уақыт өте келе ғылымның тарихи дамуы элементтерінің біріне айналады.

Бұдан бұрын айтылғандай тарихты зерттеу тарих үшін емес, географиялық ғылымның бүгінгісі және ертеңгісі күні, оның теориясы үшін керек, өйткені ғылым тарихы - бұл өзара аз байланысқан пікірлердің жиыны емес, зерттелетін нысанның мәнін түсінуге біртіндеп жақындай түсетін тұғырнамалар жүйесі. Осыған орай теориялық дегеніміз -тарихи, бірақ логикалық формада берілетін тарихи және керісінше, тарихи дегеніміз -тарихи үдерістің барлық байлығымен, барлық ауытқулары және артқа кеткен қозғалыстарымен теориялық болып табылады. Тарихилық пен логикалылық бірлігінің бұл ұстанымы географияны теориялау кезінде толықтай пайдаланылуға тиіс, өйткені ол оның теориясын құру кезінде әдіснамалық бағдар ретінде әрекет етеді.

Біз география теориясы мен тарихынан басқа жалпы географиялық ғылымдарға әрқайсысы біріктіру әлуетінің әртүрлі дәрежесіне ие болған, мазмұндылығы әртүрлі дәрежедегі елтануды, картография мен теориялық географияны жатқызамыз. Олардың ішіндегі неғұрлым мазмұнды жалпы географиялық ғылым-география теориясы немесе біз оны солай атаған қоғам мен табиғаттың өзара әрекеті теориясы болып табылады.

Біздің ойымызша жалпы географиялық білімнің формалды деңгейіне елтану да жатады. География ғылымындағы елтанудың гносеологиялық мәні мен орны жөнінде бірыңғай пікір жоқ. Бірқатар авторлар елтануды дербес географиялық пән емес, бәрінен бұрын оқу материалы ретінде қызығушылық тудыратын жаратылыстанушылық және әлеуметтік сипаттағы әралуан мәліметтердің қосылысы деп есептейді. Біздер елтануды мәнді географиялық білімдердің бірі болып табылады деген пікірдегі зерттеушілерге бейімділік танытамыз. "Егер елтанудың мәні мен оның география ішіндегі орнын анықтау жөнінде айтатын болсақ, онда бәрінен бұрын бұның салалық географиялық ғылым, қандай да бір анықталмағандық еместігін анық есте ұстау керек, - деп жазады В.А.Анучин, - ол кейбір географтар табанды түрде жоюға ұмтылатын жалпы географияның негізгі құрамдас бөліктерінің бірі болып табылады. Ұстанымдық жағынан елтанудың географиядан ешқандай айырмашылығы жоқ. Ол Жердің ландшафттық қабығы аумақтық үйлесімдерінің (кешендерінің) дамуы мен өзара әрекетін зерттейді; бұл елдер мен аудандардың географиясы, географиялық синтездің нақты формаларының бірі" . Ю.Г.Саушкин де елтанудың мәнін осылай түсінеді. Ол "...егер географиялық ғылымдар шеңберімен тек елдің жалпы географиялық сипаттамасымен шектеліп, негізгі назарды оның аса маңызды географиялық мәселелерін шешуге аударсақ, онда мұндай географиялық синтездің іске асырылуы - географиялық ғылымдар жүйесіне енетін өз теориясы бар елтану ғылымының міндеті болып табылады" деп есептейді.

Біздің көзқарас бойынша елтанудың негізгі ерекшелігі оның белгілі бір аймақтың табиғатын, халқы мен шаруашылығын бірыңғай өзара байланысты бүтін, оның аймақтылығында емес, қоғам мен табиғаттың өзара әрекетінің нәтижесі ретінде зерттейтіндігінде. Біздің пікірімізше елтану пәнін С.Б.Лавров пен Г.В.Сдасюк дұрыс сипаттайды: бұл "елдің немесе ауданның динамикада қарастырылатын табиғи-ресурстық-экологиялық, демографиялық және әлеуметтік-экономикалық жүйелерінің аймақтық өзара әрекеті" .

Елтануды бұған ұқсас түсіну қоғам мен табиғаттың өзара әрекеті теориясынан тек мазмұндылық дәрежесімен ғана ерекшеленеді: егер соңғысы өзара әрекет үдерісінің өзін зерттейтін болса, онда елтану табиғатты, халық пен шаруашылықты оның нәтижесі ретінде, өзара әрекеттің өзінен белгілі бір дәрежеде абстрактілеу арқылы таниды. Географиялық білім деңгейлеріне талдау жасау кезінде елтануда синтезделуге тиісті жаратылыстану географиясының формалды деңгейіне табиғи-аумақтық жүйелер, әлеуметтік-экономикалық географияға аумақтық-экономикалық жүйелер сәйкес келетіні көрсетілген болатын. Әңгіме, әрине, бұл екеуін бір жұмыстың шеңберлеріне қарапайым аудару жөнінде болмайды; географиялық жүйелердің бұл екі типі елтанушылық жұмыстарда олардың өзара байланысында, олардың өзара келісімінде көрсетілуі тиіс.

Картографияның географиялық ғылым жүйесіндегі орны жөнінде I тарауда егжей-тегжейлі айтылған болатын, сондықтан жалпы географиялық білімнің формалданған деңгейіне өтеміз, оған бірнеше рет атап өтілгендей, қазіргі заманғы түсінігіндегі теориялық география жатады. В.М.Гохман мен Б.Б.Родоман: "География теориясының неғұрлым артта қалған салаларының бірі - барлық географиялық ғылымдарға қатысты жалпы мәселелерді, түсініктерді, заңдылықтарды айқындау және зерттеудің ерекше маңызы бар... Бұл саладағы зерттеулердің маңызды бағыты - теориялық география. Географияның жекелеген салаларын ғылымдардың бірыңғай, бүтін жүйесіне байланыстыратын кеңістіктік заңдылықтарды айқындау мақсатын көздеген бұл пәннің қалыптасуы біздің көз алдымызда өтуде" деп жазады.

Шын мәнінде теориялық географияның географиялық ғылымдардың барлық жүйесіне қатысы бар және осыған байланысты жалпы географиялық пән болып табылады, алайда бұл байланыс формалданған деңгеймен шектелетіндіктен теориялық география географиялық білім деңгейлерінің бірі ретінде көрінеді. Субъектінің объектіге қатынасын талдай отырып, К.Маркс былай деп жазады: "адам табиғат бергеннің формасын өзгертіп қана қоймайды, ол мұнымен бірге табиғат бергенмен заң ретінде оның әрекеттері әдісі мен сипатын анықтайтын және оны өзі еркіне бағындыруға тиіс өзінің саналы мақсаты объектіге қатынасының өте күрделі сипаты бар: бір жағынан, субъект өзінің іс-тәжірибелік қажетсінулеріне сәйкес өзіне қарсы тұрған объектіге ықпал етеді, бірақ бұл әсердің сипаты объектінің өз заңдылықтарымен анықталуға тиіс, яғни объект өзіне субъект жасайтын әсер логикасын мәжбүрлеген сияқты болады, екінші жағынан "шындық объект, пән субъекті белсенділігі, оның қызметінің қандай екендігіне байланысты және тәуелді болып шығады" . Бір қарағандағы субъектінің объектіге бір жақты қатынасы, осылайша субъектілік-объектілік қатынасқа айналады, бұның ерекшелік белгісі қоғам мен табиғаттың өзара әрекеті үдерісін зерттеу болып есептелетін география ғылымында ерекше маңызы бар.

Бұдан әрі өз объектісінің ішкі қайшылығына байланысты география әлеуметтік және табиғи болып екіге бөлінеді. Географиялық білімнің екіге бөлінуіне сәйкес жүйелеудің екі субъядросы (субцентрі) пайда болады, алайда бұл географияның мүлдем бөлек екі ғылымға бөлінуін білдірмейді, өйткені ғылымның әлеуметтік және табиғи бөлімдері әртүрліліктің, алуан түрліліктің бірлігі ретінде көрінеді.

"Біз, - деп жазады Т.В.Звонкова мен Ю.Г.Саушкин, - физиқалық және экономикалық географияда өздерінің орнықты "ядролары" бар деп есептейміз. Олардың біріншісі аумақтық жүйелер дамуының табиғи заңдарын тануда, екіншісі -- әлеуметтік-экономикалық аумақтық жүйелердің қалыптасуы мен дамуының объективтік заңдарын тануда бұрынғыдан әрі тереңдей түсуде" . Осыған орай географиялық білімді жүйелеу географиядағы субъектілік-объектілік қатынастардың өзіндік, өзгеше салдары ретіндегі қосбірліктіліктен басталуға тиіс. Ол оз кезегінде қатынастардың географиялық жүйесі дамуының, оларды жалпыға ортақ негіздеудің нәтижесі болып табылады. Географиялық шындықтың бөлінуіне осы негіздің қозғалысы жағдай жасайды, өйткені ол ерекшелікке қабілетті, соның нәтижесінде бастапқыдағы бірыңғай негіз өзінің қайшылығына байланысты - әлеуметтік-географиялық және табиғи географиялық - екі ерекше құбылысқа полярланады. Бұдан арғы жүйелеу географиялық құбылыстардың бұл жүйелерінің әрқайсысында ерекшеліктен жекелікке қарай қозғалысты жаңғырту болуға тиіс.

Методологические проблемы теоретизации географии.

Алма-Ата. 1979. С. 131-149.

САЛЫСТЫРМАЛЫЛЫҚ ТЕОРИЯСЫН ҚҰРУДАҒЫ СУБЪЕКТІНІҢ БЕЛСЕНДІЛІК ҰСТАНЫМЫНЫҢ РӨЛІ

Албан БАЛҒЫМБАЕВ

Қазіргі заманғы физикалық танымның сипатты белгісінің танымдық субъекті белсенділігінің өсе түсуі болып табылатынын көпшілік мойындаған. Танымдағы субъектінің белсенді рөлінің күшеюі екі қырда болып өтеді: біріншіден қазіргі заманғы физикалық теориялардың қалыптасу әдісі өзгереді, екіншіден субъектінің өзі құрған тұғырнамалық құрылымға әр беруі күшейе түседі.

Классикалық физикада теория күнделікті тәжірибеде жасалып шыққан түсініктерді жалпылау жолымен қалыптасты. В.Гейзенбергтің сөзі бойынша классикалық түсініктер мәні жағынан бірінші кезектегі абстрактіленуді білдіретін біздің күнделікті тәжірибедегі жақсы сыннан өткен түсініктерден тұрады. Классикалық физикада теорияның қалыптасуындағы жетекші рол экспериментке тиісті.

Қазіргі заманғы физикадағы істің жағдайы басқаша. Мұндағы шығармашылық бастама математикалық аппараттың кейіннен физикалық түсініктемелеуге ұшырайтын алдын ала және мүмкіндігіне қарай неғұрлым толығырақ жасалған теориясына тиісті. Бұл мәселеде кванттық теория типтік болып табылады. "Кванттық механиканы құрудағы әдеттен тыс жағдай, - деп жазады А.А.Тяпкин, - алғашында болашақ теорияның математикалық қаңқасы ұсталып көрінді деуге болады және содан кейін ғана табылған математикалық теңдеулерге кіретін шамаларды физикалық жағынан түсіндіру табылды" .

Физикалық түсініктер математикалық абстрактілеуден аспаптардың көрсетулеріне қарай өту жолымен құрылады. Салыстырмалылық теориясы мен кванттық механика осылайша жасалған. Соңғысында, мысалы, алғашында толқындық теңдеу қалыптасып, одан кейін оның физикалық түсініктемесі берілді.





Көріп отырғанымыздай, теорияның қалыптасуында экспериментке жетекші рөл бұйырмайды. Эксперимент одан тек оның тәжірибе деректеріне қайшы келмейтіні талап етілетін теорияны ғана "айдап әкеледі". Теорияның құрылуында эксперимент рөлінің өзгеруі материалистік диалектика тұрғысынан жан-жақты талдауды талап ететін даусыз ғылыми факті ретінде көрінеді. Таным үдерісінің бұл объективтік заңдылығының кері жағы математикалық болжам рөлінің күшеюі болып табылады. Математика баяғыдан-ақ сандық есептеу мен басқаша жолдармен алынған нәтижелер көрінісінің құралы болудан қалып, жаңа білімдерге жетудің қуатты құралына айналды. Математиканың танымдағы орасан эвристикалық рөлі енді ешкімде де күдік тудырмайды.

Осылайша қазіргі заманғы физиканың ерекшелік белгісі түсініктер мазмұнынан сезімділіктің элиминденуі, абстрактылау рөлінің елеулі күшеюі болып табылады, бұдан танымдық үдерісте субъектінің белсенділік рөлінің өсуі көрінеді. Теориялар формасы жағынан бұрынғыдан ары абстрактылы бола түседі, өйткені олардың нәтижелері мен деректерін сезімдік-көрнекілік формаға көшіру қиындай түседі. Теоретиктің ақыл-ой көзқарасының алдында тұратын дүниенің бейнесі эмпирикалықтан өте ерекшеленіп қана қоймай, көбінесе оған тура қарама-қарсы болады.

"Диананың дөңгелекті арбасы, - деп жазады Ф.Франк, - біздің күнделікті өміріміздің "кәдуілгі шындықтарына" олардың көмегі арқылы... ғылым аспан денелерінің орбитасын сипаттап жазатын нышандардан гөрі жақынырақ. Әйел құдайлар мен нимфаларда біздің "көрінбейтін ғаламды" мекендейтін энтропия немесе электромагниттік өріс сияқты құбылыстардың күнделікті өмірдің құбылыстарымен ұқсастықтарынан көрі өзіміз күнделікті өмірімізде кездестіретін адамдармен ұқсастықтары көбірек"1. А.Эйнштейн де "бір жағынан негізгі түсініктер мен заңдардың арасындағы, екінші жағынан бүкіл жүйенің негізі үшін қажетті логикалық жағынан тәуелсіз элементтер санының қысқаруына қарай бұрынғыдан да кеңейе түсетін біздің тәжірибемізбен сәйкес келуге тиіс салдарлардың арасындағы тұрақты ұлғайып келе жатқан алшақтық" туралы айта отырып, осыны атап өтеді. Осылайша бірінші қатарға танымның теориялық және эмпирикалық деңгейлерінің өзара қатынасы мәселесі шығарылады. "Тікелей бақылаулар мен біз "ғылыми сипаттауда" қолданатын түсініктердің арасындағы қатынас, - деп мойындайды сол Ф.Франк, - ғылым философиясы істес болатын басты тақырып болып табылады" .

Диалектикалық материализм позицияларында тұрған ғалымдар да бұл мәселенің өте маңыздылығын атап көрсетеді. Соңғы уақытта оны жасап шығаруда алға қарай елеулі қадам жасалды, үміттендіретін нәтижелер алынды. Алайда, П.В.Копнин атап көрсеткендей, "қазіргі заманғы логикалық теория тәжірибелік деректердің тікелей қорытындысының нәтижесі болмай тұрып қазіргі заманғы ғылымның көптеген салаларының түсініктері қалай және неліктен өзінің нысанмен байланысын тек сақтап қана қоймай, оны тереңірек, толығырақ және дұрысырақ түсінеді деген сұраққа жауап бере алуға тиіс" .

Теория мен эксперименттің өзара қатынасы мәселесі өте күрделі және оны шешу үшін ұжымдық күш-жігер жұмсау қажет.

Біз оған таным субъектісі белсенділігімен байланысты мәселелердің көп қырлылығын көрсету үшін қажетті мөлшерде ғана қозғау саламыз.

Танымдағы субъект белсенділігі өз бейнесін біз атап өткендей қазіргі заманғы физикадан субъекттің іс-әрекеті табиғи түрде теориялық жүйеге кіретінімен де табады. Осыған байланысты позитивизм мен қазіргі заманғы буржуазиялық философияның басқа да ағымдарының өкілдері қазіргі заманғы физикада теорияның шындықтан алшақтауы, сөйтіп теориялардың онтологиялық мәртебесінің жоғала бастағаны жөнінде табанды түрде айта бастады. Теорияда шындықтың көрініс табуы гносеологиялық иллюзия деп жарияланды. Осыған байланысты таным үдерісіндегі субъектінің белсенді рөліне байланысты мәселелерді маркстік гносеологияның түп негізді ұстанымдарына сүйене отырып, жалпы философиялық тұрғыдан қарастырамыз.

Белсенділік идеясы мен қазіргі заманғы физика

Физикалық танымдағы белсенділік мәселесінің бұрыннан келе жатқан тарихи дәстүрі бар. Бірақ ол ерекше көкейтестілік пен өткірлікке қазіргі заманғы физикада ие болады. Оның мәнін түсіндіру үшін тәжірибелік ғылымдағы субъекті мен объектінің өзара байланысының ерекшелігін, қазіргі заманғы физикалық теориялардың мәнін олардың іргетасы ұстанымдары тұрғысынан анықтау қажет.

Физикалық танымдағы субъект пен объектінің арасындағы аралық буын ретінде табиғи бөлігі өлшем болып табылатын іс-тәжірибенің ерекше түрі - эксперименттік іс-әрекет ерекшеленеді. Физикада іс-тәжірибелік және танымдық қызметтің бірлігі эксперименттік және теориялық қызметтің бірлігі ретінде көрінеді.

Ғылыми эксперимент бәрінен бұрын іс-тәжірибелік қызмет формасы болып табылады және бұл мәселеде ол іс-тәжірибенің басқа формалары мен түрлерінен ешқандай ерекшеленбейді.

Бүтіндей алғанда іс-тәжірибе сияқты экспериментте субъектінің объектімен өз билігіндегі және оның бақылауымен табиғатқа әсер ететін материалдық құралдар көмегімен өзара әсер ету үдерісі ретінде әрекет етеді.

Эксперименттің іс-тәжірибе формасы екендігі жөніндегі ереже дау тудырмайды. Дүние танылуының шешуші дәлелі іс-тәжірибе болып табылатынын атап көрсете отырып, Ф.Энгельс былай деп жазды: "Осы және осыған ұқсас барлық басқа философиялық бұлтарыстарды ең батыл жоққа шығару іс-тәжірибеде, нақты айтқанда, эксперимент пен өнеркәсіпте жатыр" .

...Айтылған нәрсе экспериментті оның мәні жағынан сипаттайды. Эксперимент жөнінде неғұрлым толық түсінік құрастыру үшін оның ерекшелігін, іс-тәжірибелік қызметтің басқа түрлерінен өзгешелігін ашып көрсету қажет. Эксперименттің іс-тәжірибенің басқа формаларынан маңызды ерекшелігі экспериментте іс-тәжірибелік және танымдық, мұратты қызметтің ұштасып кететіндігінде. Эксперимент іс-тәжірибе мен танымның бірлігі, іс-тәжірибе формасы және дүниені ғылыми танудың әдісі.

Эксперименттің классикалық анықтамасы мен оның қарапайым бақылаудан түпкілікті ерекшелігін К.Маркс берді. "Капиталға" "Алғы сөзінде" ол былай деп жазады: "Физик табиғат үдерістерін олар неғұрлым айқын формада көрінетін және олардың ықпалымен бұзылулар неғұрлым аз қараңғыланатын жерде бақылайды, немесе егер бұл мүмкін болса үдеріс барысын таза түрінде қамтамасыз ететін жағдайларда эксперимент өткізеді" .

Осылайша эксперименттің қарапайым бақылаудан ерекшелігінің негізгі белгісі үдерісті таза түрінде жүргізу барысын қамтамасыз ететін жағдайларды "дайындаудан", үдерістің табиғи барысына белсенді араласудан құрылады. Осыған байланысты В.А.Фок бірнеше рет жазған экспериментте дайындау, ал аспапта дайындалатын бөлік сәтін бөліп көрсету өзін-өзі әбден ақтайды. Қарапайым бақылаумен сәйкес келмей отырып, сонымен бірге эксперимент өз сәттері ретінде бақылау мен өлшеуді де қосып алады. "Шынайы жаратылыстану эксперимент - деп жазады П.Е.Сивоконь, - өзіне 1) табиғаттың объективті құбылыстарын қажетті жағдайларда "таза түрінде" елестету мен жаңғыртуды (туындауды); 2) бұрын табиғатта тіршілік етпеген мүлдем жаңа, жасанды заттар мен нысандарды ойластырған түрде жасаудан; 3) белгілі бір іс-тәжірибелік (өндірістік-техникалық) немесе теориялық мақсатпен арнайы құралдардың, аппараттардың, аспаптардың көмегімен эксперименттік деректерді, нәтижелерді тіркеу, бақылау, салыстыру, өлшеуді қосады" . Іс-тәжірибенің түрі ретінде эксперименттің ерекшелігі бұл жағдайда сезімдік-пәндік қызмет танымдық мақсаттарда жүзеге асырылып, өзінің жеке дамуының өнімі - теориялық құралдарға сүйенетіндігінде.

Танымдағы эксперименттің маңызы баға жеткісіз. Ол құбылыс табиғатын күңгірттейтін және кездейсоқ жағдайлардан оқшау, таза түрінде зерттеуге, талдауға мүмкіндік береді. Эксперимент барысында табиғатта тіршілік етпейтін құбылыстарды тудыратын жағдайлар жасалуы мүмкін, яғни эксперимент нысанды сол уақытта қалай тіршілік еткеніндей ғана емес, өз дамуының объективтік тенденцияларының күшіне қарай қалайша өзгеретін жағдайында тануға мүмкіндік береді.

Шынайы эксперименттен ақыл-ой (немесе ойдағы) эксперименті деп аталатын өзіндік танымдық әдісті ажырата білу қажет. Физикалық танымдағы ақыл-ой экспериментінің маңызын жоққа шығару қиын. Қазіргі заманғы аса маңызды ғылыми теориялардың бірқатары мен олардың түйінді түсініктерінің осы танымдық әдіс арқылы қалыптасатынын айтса да жеткілікті. Қазіргі заманғы физикада ақыл-ой эксперименті ерекше кең қолданысқа ие болды. Оның көмегімен бірқатар маңызды нәтижелер алынды. Есептеудің тыныштықта тұрған және қозғалыстағы жүйелердегі синхронданған сағаттармен жүргізілетін ақыл-ой эксперименттеріне жүгіне отырып және құбылыстардың жалғастылығын өлшеу кезіндегі бақылаушының әрекетін ойша жаңғырта отырып, Эйнштейн бірмезгілдік Түсінігін өндіріп алады. Микронысандар қозғалысы параметрлерін, олардың әртүрлі жағдайлардағы қылығын өлшеуде ақыл-ой эксперименттеріне дәл осылайша көңіл аудару Гейзенгбергке "анықталмағандықтардың өзара қатынасын" қалыптастыруға мүмкіндік берді. Ақыл-ой экспериментіне байланысты мәселелерді философиялық талдаудың көкейтестілігі ешқандай да күдік тудырмайды.

...Философиялық әдебиетте ақыл-ой эксперименті тек формасы жағынан экспериментпен ұқсас, ал іс жүзінде әдеттегі ақыл-ой әрекеттерінен ешқандай айырмашылығы жоқ дейтін көзқарас бар. "Ақыл-ой эксперименті, - деп жазады П.В.Копнин, - шын мәнінде зерттелетін нысанның іс-тәжірибесінде жаңғырту үдерісінің болмайтындығымен ғана эксперимент болып табылмайды. Ал мұнсыз оның сыртқы формасы сақталғанымен де, эксперимент де болмайды" . Бұл анықтамада ақыл-ой эксперимент эксперимент формасына ие болатын әдеттегі теориялық пайымдауға телінеді, сондықтан оны дәл деп мойындауға болмайды. Басқа біреулер ақыл-ой экспериментін шынайы эксперименттің кемеліне келген көшірмесі ретінде түсінеді. Мұндай көзқарас бұл танымдық әдістің мазмұнын жұтаңдандырады. Біз Л.О.Вальттың ақыл-ой экспериментін таза логикалық әрекетке немесе шынайы эксперимент ойластыруға, жоспарлауға телуге болмайды дейтін пікірімен келісеміз. Ол шынайы эксперимент пен теориялық'пайымдаудың белгілері бөлекше үйлесетін бөлекше танымдық әдіс болып табылады. Шынайы экспериментпен оны үшмүшелік құрылым: нысан - субъектінің аспаптар көмегімен қызметі - субъект біріктіреді.

Бірақ шынайы эксперименттен ерекшелігі ақыл-ой эксперименті дәріптелген нысандарда (квазинысандарда), дәріптелген аспаппен, дәріптелген жағдайларда жүзеге асырылады. Онда материалдық эксперименттің күші мен ойлаудың қуаты бірігеді. Осының арқасында материалдық эксперименттің қолы жетпейтін абстракциялаудың жоғарғы деңгейіне жетуге болады, өйткені жалпы дәріптелген жағдайдағы абстракциялау деңгейі іс-тәжірибелік қимылдағыдан гөрі жоғары.

Квазинысан дәріптелген үлгі ретінде шынайы нысанның негізінде құрылады, дәріптелген аспап пен дәріптелген эксперименттік ахуал - шынайы аспап пен шынайы эксперименттік ахуал, бірақ нақты шындықта жүзеге аспайтын немесе жақындатылған форма мен жағдайларда ғана жүзеге асатын негізде құрылады. Шынайы эксперимент сияқты ақыл-ой эксперименті өзіне бақылаушының қызметін жаңғыртуды, яғни "жинақталған өлшеу қимылын" қосады. В.А.Штоффтың ақыл-ой эксперимент өзіне мынадай компоненттерді; зерттеу нысанының ойша үлгісін (дәріптелген "квазинысанды") белгілі бір ережелер бойынша құру; сондай ережелер бойынша дәріптелген "аспаптарды", "құралдарды" жасау қосылған, үлгіге ықпал ететін дәріптелген жағдайларды құру; саналы және жоспарлы өзгеріс пен жағдайлар мен олардың үлгіге ықпалын салыстырмалы түрде еркін және қалауынша араластыруды қосады деген пікірімен келісуге болады. Бұл нысанның қажетті қасиеттерін бөліп алуға және оларды таза түрінде зерттеуге мүмкіндік береді.

...Алғашқылардың бірі болып ақыл-ой экспериментін табысты қолданған Карноның жұмыстарына талдау жасай отырып, Ф.Энгельс былай деп жазды: "Ол бу машинасын зерттеді, оны талдады, онда негізгі үдеріс таза түрінде әрекет етпейтінін, әр текті жанама үдерістерге бейімделгенін тапты, негізгі үдеріс үшін бұл парықсыз жанама жағдайларды алып тастады және кемеліне келген бу машинасы (немесе газ машинасын) құрастырды, оны, әрине, мысалы, геометриялық сызық пен геометриялық жазықтықты жүзеге асыруға болмайтыны сияқты, жүзеге асыруға болмайды, бірақ ол математикалық абстракциялардың қызметіндей өзінше қызмет көрсетеді: ол қарастырылып отырған үдерісті таза, тәуелсіз, бұрмаланбаған түрде түсінеді" .

Көріп отырғанымыздай, Ф.Энгельс ақыл-ой экспериментінің нақты шындық жағдайларында жасау мүмкін болмайтын үдерісті таза түрінде зерттеу сияқты аса маңызды белгісін атап көрсетеді. Осының арқасында шынайы эксперимент пен шашыраңқы орындалатын әдеттегі дискурсивті ойлауда мүлдем қол жетпейтін нәтижеге қол жетеді. Бұл әдіс абстракцияларға ұқсас эмпирикалық саналуандықтың үстіне көтерілуге және құбылыстардың заңын меңгеруге мүмкіндік береді.

"Ақыл-ой экспериментінде, - деп жазады Макс Планк, - зерттеушінің рухы оған болжамдар жасау мен әртүрлі эксперименттердің көмегімен зерттелуі назарымызға тікелей өлшеумен қол жетпейтін жаңа заңды байланыстар ашатын мәселелерді тұжырымдауға көмектесетін нақты өлшем құралдары дүниесінен жоғары көтеріледі'".

Эксперименттің маңызды құрамдас бөлігі өлшем болып табылады, өйткені кез келген эксперименттің түпкі мақсаты - қандай да бір параметрлердің сандық маңызын алу. Сондықтан "эксперимент", "эксперименттік іс-қимыл" мен "өлшем" бірқатарлық түсініктер ретінде қолданылады.

Соңғы жылдары кеңестік философтар мен физиктер, сондай-ақ шетелдік философ-марксистер эксперимент пен өлшем мәселелерінің көптеген қырларын мұқият әрі терең зерттеді. Бұл мәселеге арналған еңбектерде бұл күрделі, көп салалы мәселенің әртүрлі қырларына талдау жасауға үлкен көңіл бөлінді, "эксперимент" пен "өлшем" түсініктерінің мазмұны ашылады, олардың бірлігі мен айырмашылықтары көрсетіледі. Операционализм философиясында аяқталған көрініс алған өлшемнің позитивистік түсінігі дәлелді сынға ұшырайды" .

Бұл еңбекте эксперимент пен өлшем объективтік пен субъективтіктің өзара қатынасы тұрғысынан ғана қарастырылады. Мәселенің бұл бөлігінің дұрыс шешілуі қазіргі заманғы физикалық танымның шығармашылық компонентінің рөлі мен орнын түсінуге көп тәуелді.

Эксперимент пен өлшемді түсінуде бір-біріне қарама-қарсы екі түрлі көзқарас бар. Олардың біреуі өлшемді таза субъективтік қызметке, субъектінің бірқатар ерікті қимылдарына телінуіне байланысты. Бұл көзқарас позитивизмге, әсіресе, операционализмге тән Өлшемнің операционалистік түсінігінің қанағаттанғысыздығы өлшемнің субъективтік сәті мойындалатындығында емес, объективтік сәттің атап көрсетілгенінде. Өлшемнің операционалистік түсінігін сынай отырып және өлшемдік іс-қимылдардың объективтік негіздерін көрсете отырып, кейбір физиктер мен философтар өлшемдік іс-қимылдардың субъективтік жағын сызып тастау жолымен кетті. Олар өлшем мен өзара әрекетті теңестірді. Егер операционализм өлшемдік іс-қимылдардың субъективтік жағының рөлін шектен тыс асырып көрсетіп, ешнәрсемен жағдайластырылмаған субъект қызметін таза субъективтікке телісе, кейбір физиктер танымның шындық барысын қарапайымдай отырып, эксперименттік қызметте болатын мақсаттылық сәтің, өлшемдік іс-қимылдардың субъективтік жағын мүлдем жоққа шығарады.

Жуырдағы уақытқа дейін бұл субъект қызметінің өзіндік түрі екендігіне емеурін де білдірмейтін өлшемнің осындай анықтамаларын кездестіруге болатын. Өлшемнің мұндай қарапайымданған түсінігіне өкінішке орай, тіпті, кейде терең әрі бірегей құралдардан да орын беріледі. Л.Ландау мен Е.Лившиц: "Кванттық механикада өлшем деп қандай да бір бақылаушыдан тыс және тәуелсіз өтетін классикалық және кванттық нысандардың арасындағы өзара әрекеттің барлық үдерісі түсініледі" деп есептейді. Б.Я.Пахомов пен бірқатар басқа авторлар да өлшемді осылайша түсіндіреді. Субъект қызметінің көрінісін назардан тыс қалдыратын және оның объективтік негіздерін бір жақты атап көрсететін мұндай түсіндіру өлшемге байланысты бүкіл мәселелерді іс жүзінде идеализмге береді.

Әрине, өлшем объективтік өзара әрекетке сүйенеді және ол жөнінде ұйғарым жасайды. Егер өлшемді объективтік жағынан қарастырсақ, онда ол шын мәнінде өзара әрекеттен басқа ештеме де емес.

Бірақ барлық өзара әрекетті өлшем деп атауға болмайды. Өзара әрекет - бұл өлшемнің тек бір жағы ғана, басқа жағы мақсаттылық болып табылады. Өлшем субъективтілік пен объективтіліктің сәйкес келуі, субъектінің объектіге өз иелігіндегі қарулар мен құралдардың көмегімен ақылға сыйымды әсер ету үдерісі болып табылады. Бұл мәселеде ол іс-тәжірибенің басқа түрлері мен формаларынан ештеңесімен ерекшеленбейді.

"Субъективтік" сәт - қызметтің өзіндік формасы ретіндегі өлшемнің ажырамас белгісі, осыған орай міндет бұл сәтті теріске шығаруда емес, оны материалистік көзқарас тұрғысынан ұтымды ой елегінен өткізу болмақ.

Өлшемді диалектикалық-материалистік түсіну бір жақты көзқарастардың шектеулігінен азат: ол біржақты объективизм жолымен де, біржақты субъективизм жолымен де жүрмейді. Диалектикалық материализм бұл жағдайдың өзінде де объективтік пен субъективтік мәселесін қарама-қарсылықтарды тікелей қарсы қою жолымен емес, шынайы диалектикалық әдіспен шешеді. Өлшем терең объективтік негіздері, яғни "нысанның барабар сандық сипаттарын алуды қамтамасыз ететін гносеологиялық және объективті материалдық үдерістердің бірлігі" бар танымдық акт болып табылады. Өлшемнің метафизикалық және операционалистік теориялары бұл бірлікті ажыратып, жақтардың тек біреуін ғана еске алады, сөйтіп оның мәнін бұрмалайды.

Маркстік гносеология тұрғысынан өлшемнің объективтік негіздерін жоққа шығаруға, өлшемді бұл негіздерге телуге де жол берілмейді. Объективтілік пен субъектіліктің бірлігін ескеретін өлшемді диалектикалық-материалистік түсіну қарама-қарсы көзқарастарды механикалық қосуға бейімделмейді, олардың синтезі болып табылады.

Эксперимент, өлшем позиция таңдауды, белгілі бір эксперимент құралдарды, субъектінің объектіге өз иелігіндегі эксперименттік қызмет, қаруларының, олардың ішінде шешуші рөлді атқарады, аспаптар көмегімен белсенді әсер етуін ұйғарады. Есеп жүргізу жүйелері мен зерттеуде қолданылатын аспаптар "физикалық танымның жағдайлары" деп атауға болатын жиынтықты құрайды. Бұл жағдайларға қатысты классикалық және классикалық емес теориялардың айырмашылығы айқын көрінеді. Істің мәні классикалық физикада танымның шынайы барысын дәріптейтін және физикалық шындықты түсіну үшін неғұрлым кең негізді іздестіретін жаңа физикада теріске шығарылған бірқатар нұсқамалардың қабылданғанында.

Қазіргі заманғы физикадағы белсенділік мәселесінің генезисіне микроқұбылыстар мен жоғары жылдамдықтар саласына өту кезінде ескі түсініктер мен ұстанымдардың күрт қирауы жағдай жасады. Қазіргі заманғы физикалық теорияларды жасау классикалық физиканың үйреншікті түсініктерінен немесе Н.Бор айтқандай "жаратылыстанудың үйреншікті ұстанымдарынан" шегінуді білдірді. Квант әрекеті мен жарық жылдамдығы шектеулілігінің ашылуы классикалық теориялардан тек белгілі бір салада ғана қолданылатын және олардың шеңберінен тыс жарамсыз дәріптеуді көру қажет екендігін айқын көрсетті.

Қазіргі заманғы физикада бірқатар теориялық-танымдық ерекшеліктер бар . Олардың ең маңыздыларының қатарында классикалық физикада қабылданған әртүрлі тектегі дәріптеуден түбегейлі бас тарту, сипаттап жазу әдісін өзгерту бар. Ал бұл М.Борн атап көрсеткендей "субъект пен объектінің арасындағы қатынас жөнінде, объективтік физикалық дүниенің бақылаушыдан тыс тәуелсіз тіршілік ететіні жөнінде неғұрлым жалпы мәселені қоюға әкеп соғады" .

Классикалық физика макроскопиялық көлемдегі және салыстырмалы түрде төменгі -жылдамдықтардағы құбылыстарды зерттеумен айналысты.

Мұнымен жиынтығында сипаттап жазудың классикалық әдісін құрайтын ондағы абстракция мен дәріптеу анықталады. В.М.Свириденко дұрыс атап көрсеткендей "КСО ұстанымдарының жиынтығы екі немесе үш жеке тұжырымдарға телінбейді, әрбір тұжырым мен түсінік басқаларымен тығыз байланыста болатын белгілі бір бүтін жүйені құрайды" . Сондықтан қағидаттардың бірінен бас тарту сипаттап жазудың бүкіл жүйесін түпкілікті қайта құруға және оны басқасымен ауыстыруға әкеледі.

Қазіргі заманғы физика танымның шындық үдерісін дөрекілендіретін классикалық дәріптеумен байланысын үзеді, оның үстіне барлық пункттер бойынша сипаттап жазудың классикалық әдісінен шегінеді. Нәтижесінде ең маңыздылары салыстырмалық пен толықтырушылық болып табылатын ұстанымдардың бүтін жүйесін білдіретін сипаттап жазудың жаңа әдісі жасалып шығады .

Қазіргі заманғы физикада бәрінен бұрын бірқатар аса маңызды параметрлердің физикалық таным жағдайларымен салыстыртыруға болмайтындығы жөніндегі түсініктер қайта қарастырылды. Салыстырмалылықтың арнаулы, содан кейін жалпы категориясымен сипаттап жазу кезінде есепке алу жүйесінен абстракциялаудың мүмкін еместігі дәлелденді. Салыстырмалылық теориясы кеңістіктік-уақыттық және бірқатар басқа қасиеттерді абсолюттендіру жөніндегі бұрынғы физикалық түсінікті талқандады. Ұзындық, ұзақтық, бірмезгілдік сияқты параметрлер абсолюттіктен салыстырмалылық қатарына көшірілді. Логикалық-гносеологиялық мағынасында дәл осындай жағдай кванттық механикада да байқалады. Онда толқын мен бөлшек сияқты іргетастық түсініктер релятивтенуге ұшырайды.

Қазіргі заманғы физика үшін оның түбірлі түсініктерінің икемділігі қозғалғыштығы релятивтілігі табиғат диалектикасы мен оны адамның тануының көрінісі.

Классикалық дәріптеудің күйреуін атап өте отырып, қазіргі заманғы физиканың кемеңгерлері А.Эйнштейн, Н.Бор, В.Гейзенберг, М.Борн т.б. танымдағы субъект рөлінің өсуін айқындайды. Олар қазіргі заманғы физикалық тапсырманың бақылау мен өлшем жағдайларына сілтеме жасаусыз болмайтынын атап көрсетеді. Қазіргі заманғы физикалық танымның салыстырмалылық теориясына қатысты бұл белгісін Эйнштейн былай деп сипаттайды: "Біз физикалық жүйеге (координаттық жүйені таңдап алуға тәуелсіз) тиісті шамалар мен координаттық жүйеге тәуелді шамаларды нақты ажырата аламыз. Одан ары қарай, физиканың өз заңдарына бірінші қатардағы шамаларды ғана кіргізуін талап ету жөн болар еді. Классикалық механиканың дамуы түсінікті көрсеткеніндей бұл жолдың іс жүзінде жүзеге аспайтыны анықталды.

Координаттық жүйесіз жол табу мүмкін болмай қалды өлшем анықтамасынан азат емес координаттардың маңызын пайдалану қажет болды (курсив біздікі - А.Б.).

Н.Бор "атомдық физика берген теориялық-танымдық сабақтардың" бірін былай деп есептейді: "білімнің барлық салаларында дерлік бұл деректердің алынатын жағдайларына көңіл аудару қажет" . Жеке алғанда "кванттық физикада, - деп атап көрсетеді ол, - өлшеу аспаптарының іс-қимылын сипаттап жазу... құбылыстың өзін анықтау үшін қажетті шарт болып табылады" .

М.Борн да осы рухта талқылайды. Алғырт-релятивистік әдіс қазіргі заманғы физикада өзін ақтамағанын және мұнда ұстанымдық жағынан басқа әдістің талап етілетінін атап көрсете отырып, ол былай деп жазады: "...бақылау немесе өлшем табиғат құбылысына емес, тек оның есеп жүргізу жүйесінде қарастырылатын қырына ғана немесе өз-өзінен түсінікті барлық қолданылатын жағдаймен жасалатын есеп жүргізу жүйесіне түсетін көшірмелеріне қатысты" . Классикалықтан тыс теориялардың өзіндік ерекшелігін В.Гейзенберг неғұрлым жалпы түрде ашып көрсетеді. Классикалық дәріптеудің қирауына байланысты жаңа физикада пайда болған теориялық-танымдық ахуалды В.Гейзенберг мынадай сөйлемдермен сипаттайды: "Біз бақылайтын нәрсе - бұл табиғаттың өзі емес, мәселені қоюдағы біздің әдісіміздің арқасында анықталатын табиғаттың түрі" . Және де: "Қазіргі заманғы физика табиғатпен емес, біздің табиғатқа қатынасымызбен істес болады"

Осылайша біз кванттық механикада біздің күнделікті өмірімізде жақсы игерілген классикалық түсініктер призмасы арқылы өткізілген табиғатпен істес боламыз. Сөйтіп соңғылары бұл теорияның заттық саласына тәжірибеге байланыссыз ретінде әрекет етеді. Бұл тұжырымдардың барлығының өн бойынан бір ұтымды идея өтеді: теориялар өзіне білім алудың әдісін имманентті түрде қосып алады. "Неғұрлым анығырақ айтсақ, В.Гейзенбергтің пайымдауын былайша түсіндірмелеуге болады: физиканың бұрынғы әдіснамасында барлық физикалық білім тек қана физикалық нысандарды сипаттайтын сондай түсініктерден тұрады деп ұйғарылды, бұл уақытта жаңа әдіснамадағы сияқты сыртқы дүние жөнінде ақпарат алудың шарттарын да сипаттайтын ондай түсініктердің болатыны айқын мойындалады".

Физикалық таным жағдайларындағы салыстырмалылық классикалық физикада да орын алған. Мысалы, Ньютонның механикасында дене қозғалысының траекториясы мен жылдамдығы есептеу жүйесінен тәуелді. Алайда классикалық физикада танымның бұл белгісі бүркемеленген, бұл онда үстемдік еткен аңғырт-релятивистік пікірлер үшін қайнар көз және азықтандырушы негіз қызметін атқарады, ол одан кейінгі уақытта жаңа теорияларды дұрыс түсіндіру жолында елеулі тежеу болып шықты.

Қазіргі заманғы физикалық теориялардың классикалық физикадан ерекшелігі біріншісінде таным жағдайларына сілтеме жасаудың болатынында, ал екіншісінде болмайтындығында емес. Екеуінде де өлшем мен бақылауға сілтеме жасау бар; ол тек классикалық теорияларда айқын емес, қазіргі заманғы теорияларда - айқын сипатқа ие болады. Басқаша айтсақ, жаңа теориялардың ерекшелігі оларда іс-тәжірибенің тікелей заңдар, түсініктер т.б. ережелерге енетінінде.

Роль принципа активности субъекта в построении теории

относительности // Диалектика активности субъекта в научном познании.

Алма-Ата, 1977. С. 155-71





